export const pageWithNikud = `וְכִֽי־יִהְיֶ֤ה בַקָּרַ֨חַת֙ א֣וֹ בַגַּבַּ֔חַת נֶ֖גַע לָבָ֣ן אֲדַמְדָּ֑ם<br> צָרַ֤עַת פֹּרַ֨חַת֙ הִ֔וא בְּקָֽרַחְתּ֖וֹ א֥וֹ בְגַבַּחְתּֽוֹ׃ וְרָאָ֨ה אֹת֜וֹ<br> הַכֹּהֵ֗ן וְהִנֵּ֤ה שְׂאֵת־הַנֶּ֨גַע֙ לְבָנָ֣ה אֲדַמְדֶּ֔מֶת בְּקָֽרַחְתּ֖וֹ<br> א֣וֹ בְגַבַּחְתּ֑וֹ כְּמַרְאֵ֥ה צָרַ֖עַת ע֥וֹר בָּשָֽׂר׃ אִישׁ־צָר֥וּעַ<br> ה֖וּא טָמֵ֣א ה֑וּא טַמֵּ֧א יְטַמְּאֶ֛נּוּ הַכֹּהֵ֖ן בְּרֹאשׁ֥וֹ נִגְעֽוֹ׃<br> וְהַצָּר֜וּעַ אֲשֶׁר־בּ֣וֹ הַנֶּ֗גַע בְּגָדָ֞יו יִֽהְי֤וּ פְרֻמִים֙ וְרֹאשׁוֹ֙<br> יִֽהְיֶ֣ה פָר֔וּעַ וְעַל־שָׂפָ֖ם יַעְטֶ֑ה וְטָמֵ֥א ׀ טָמֵ֖א יִקְרָֽא׃<br> כָּל־יְמֵ֞י אֲשֶׁ֨ר הַנֶּ֥גַע בּ֛וֹ יִטְמָ֖א טָמֵ֣א ה֑וּא בָּדָ֣ד יֵשֵׁ֔ב<br> מִח֥וּץ לַֽמַּחֲנֶ֖ה מֽוֹשָׁבֽוֹ׃ {ס} וְהַבֶּ֕גֶד<br> כִּֽי־יִהְיֶ֥ה ב֖וֹ נֶ֣גַע צָרָ֑עַת בְּבֶ֣גֶד צֶ֔מֶר א֖וֹ בְּבֶ֥גֶד<br> פִּשְׁתִּֽים׃ א֤וֹ בִֽשְׁתִי֙ א֣וֹ בְעֵ֔רֶב לַפִּשְׁתִּ֖ים וְלַצָּ֑מֶר<br> א֣וֹ בְע֔וֹר א֖וֹ בְּכָל־מְלֶ֥אכֶת עֽוֹר׃ וְהָיָ֨ה הַנֶּ֜גַע יְרַקְרַ֣ק ׀<br> א֣וֹ אֲדַמְדָּ֗ם בַּבֶּגֶד֩ א֨וֹ בָע֜וֹר אֽוֹ־בַשְּׁתִ֤י אוֹ־בָעֵ֨רֶב֙<br> א֣וֹ בְכָל־כְּלִי־ע֔וֹר נֶ֥גַע צָרַ֖עַת ה֑וּא וְהָרְאָ֖ה אֶת־<br>הַכֹּהֵֽן׃ וְרָאָ֥ה הַכֹּהֵ֖ן אֶת־הַנָּ֑גַע וְהִסְגִּ֥יר אֶת־הַנֶּ֖גַע<br> שִׁבְעַ֥ת יָמִֽים׃ וְרָאָ֨ה אֶת־הַנֶּ֜גַע בַּיּ֣וֹם הַשְּׁבִיעִ֗י כִּֽי־<br>פָשָׂ֤ה הַנֶּ֨גַע֙ בַּ֠בֶּגֶד אֽוֹ־בַשְּׁתִ֤י אֽוֹ־בָעֵ֨רֶב֙ א֣וֹ בָע֔וֹר<br> לְכֹ֛ל אֲשֶׁר־יֵֽעָשֶׂ֥ה הָע֖וֹר לִמְלָאכָ֑ה צָרַ֧עַת מַמְאֶ֛רֶת<br> הַנֶּ֖גַע טָמֵ֥א הֽוּא׃ וְשָׂרַ֨ף אֶת־הַבֶּ֜גֶד א֥וֹ אֶֽת־הַשְּׁתִ֣י ׀<br> א֣וֹ אֶת־הָעֵ֗רֶב בַּצֶּ֨מֶר֙ א֣וֹ בַפִּשְׁתִּ֔ים א֚וֹ אֶת־כָּל־<br>כְּלִ֣י הָע֔וֹר אֲשֶׁר־יִֽהְיֶ֥ה ב֖וֹ הַנָּ֑גַע כִּֽי־צָרַ֤עַת מַמְאֶ֨רֶת֙<br> הִ֔וא בָּאֵ֖שׁ תִּשָּׂרֵֽף׃ וְאִם֮ יִרְאֶ֣ה הַכֹּהֵן֒ וְהִנֵּה֙ לֹֽא־<br>פָשָׂ֣ה הַנֶּ֔גַע בַּבֶּ֕גֶד א֥וֹ בַשְּׁתִ֖י א֣וֹ בָעֵ֑רֶב א֖וֹ בְּכָל־<br>כְּלִי־עֽוֹר׃ וְצִוָּה֙ הַכֹּהֵ֔ן וְכִ֨בְּס֔וּ אֵ֥ת אֲשֶׁר־בּ֖וֹ הַנָּ֑גַע<br> וְהִסְגִּיר֥וֹ שִׁבְעַת־יָמִ֖ים שֵׁנִֽית׃ {במחוברות רביעי} וְרָאָ֨ה הַכֹּהֵ֜ן אַֽחֲרֵ֣י ׀<br> הֻכַּבֵּ֣ס אֶת־הַנֶּ֗גַע וְ֠הִנֵּה לֹֽא־הָפַ֨ךְ הַנֶּ֤גַע אֶת־עֵינוֹ֙<br> וְהַנֶּ֣גַע לֹֽא־פָשָׂ֔ה טָמֵ֣א ה֔וּא בָּאֵ֖שׁ תִּשְׂרְפֶ֑נּוּ פְּחֶ֣תֶת<br> הִ֔וא בְּקָֽרַחְתּ֖וֹ א֥וֹ בְגַבַּחְתּֽוֹ׃ וְאִם֮ רָאָ֣ה הַכֹּהֵן֒ וְהִנֵּה֙<br> כֵּהָ֣ה הַנֶּ֔גַע אַֽחֲרֵ֖י הֻכַּבֵּ֣ס אֹת֑וֹ וְקָרַ֣ע אֹת֗וֹ מִן־הַבֶּ֨גֶד֙<br> א֣וֹ מִן־הָע֔וֹר א֥וֹ מִן־הַשְּׁתִ֖י א֥וֹ מִן־הָעֵֽרֶב׃ {מפטיר} וְאִם־תֵּֽרָאֶ֨ה<br> ע֜וֹד בַּ֠בֶּגֶד אֽוֹ־בַשְּׁתִ֤י אֽוֹ־בָעֵ֨רֶב֙ א֣וֹ בְכָל־כְּלִי־ע֔וֹר<br> פֹּרַ֖חַת הִ֑וא בָּאֵ֣שׁ תִּשְׂרְפֶ֔נּוּ אֵ֥ת אֲשֶׁר־בּ֖וֹ הַנָּֽגַע׃<br> וְהַבֶּ֡גֶד אֽוֹ־הַשְּׁתִ֨י אֽוֹ־הָעֵ֜רֶב אֽוֹ־כָל־כְּלִ֤י הָעוֹר֙<br> אֲשֶׁ֣ר תְּכַבֵּ֔ס וְסָ֥ר מֵהֶ֖ם הַנָּ֑גַע וְכֻבַּ֥ס שֵׁנִ֖ית וְטָהֵֽר׃<br> זֹ֠את תּוֹרַ֨ת נֶֽגַע־צָרַ֜עַת בֶּ֥גֶד הַצֶּ֣מֶר ׀ א֣וֹ הַפִּשְׁתִּ֗ים<br> א֤וֹ הַשְּׁתִי֙ א֣וֹ הָעֵ֔רֶב א֖וֹ כָּל־כְּלִי־ע֑וֹר לְטַֽהֲר֖וֹ א֥וֹ<br> לְטַמְּאֽוֹ׃ {פ}[מצורע]וַיְדַבֵּ֥ר יְהוָ֖ה אֶל־מֹשֶׁ֥ה לֵּאמֹֽר׃ זֹ֤את תִּֽהְיֶה֙ תּוֹרַ֣ת<br> הַמְּצֹרָ֔ע בְּי֖וֹם טָֽהֳרָת֑וֹ וְהוּבָ֖א אֶל־הַכֹּהֵֽן׃ וְיָצָא֙ הַכֹּהֵ֔ן<br> אֶל־מִח֖וּץ לַֽמַּחֲנֶ֑ה וְרָאָה֙ הַכֹּהֵ֔ן וְהִנֵּ֛ה נִרְפָּ֥א נֶֽגַע־<br>הַצָּרַ֖עַת מִן־הַצָּרֽוּעַ׃ וְצִוָּה֙ הַכֹּהֵ֔ן וְלָקַ֧ח לַמִּטַּהֵ֛ר שְׁתֵּֽי־<br>צִפֳּרִ֥ים חַיּ֖וֹת טְהֹר֑וֹת וְעֵ֣ץ אֶ֔רֶז וּשְׁנִ֥י תוֹלַ֖עַת וְאֵזֹֽב׃`;
export const pageWithoutNikud = `וכי יהיה בקרחת או בגבחת נגע לבן אדמדם<br> צרעת פרחת הוא בקרחתו או בגבחתו וראה אתו<br> הכהן והנה שאת הנגע לבנה אדמדמת בקרחתו<br> או בגבחתו כמראה צרעת עור בשר איש צרוע<br> הוא טמא הוא טמא יטמאנו הכהן בראשו נגעו<br> והצרוע אשר בו הנגע בגדיו יהיו פרמים וראשו<br> יהיה פרוע ועל שפם יעטה וטמא  טמא יקרא<br> כל ימי אשר הנגע בו יטמא טמא הוא בדד ישב<br> מחוץ למחנה מושבו {ס} והבגד<br> כי יהיה בו נגע צרעת בבגד צמר או בבגד<br> פשתים או בשתי או בערב לפשתים ולצמר<br> או בעור או בכל מלאכת עור והיה הנגע ירקרק <br> או אדמדם בבגד או בעור או בשתי או בערב<br> או בכל כלי עור נגע צרעת הוא והראה את <br>הכהן וראה הכהן את הנגע והסגיר את הנגע<br> שבעת ימים וראה את הנגע ביום השביעי כי <br>פשה הנגע בבגד או בשתי או בערב או בעור<br> לכל אשר יעשה העור למלאכה צרעת ממארת<br> הנגע טמא הוא ושרף את הבגד או את השתי <br> או את הערב בצמר או בפשתים או את כל <br>כלי העור אשר יהיה בו הנגע כי צרעת ממארת<br> הוא באש תשרף ואם יראה הכהן והנה לא <br>פשה הנגע בבגד או בשתי או בערב או בכל <br>כלי עור וצוה הכהן וכבסו את אשר בו הנגע<br> והסגירו שבעת ימים שנית וראה הכהן אחרי <br> הכבס את הנגע והנה לא הפך הנגע את עינו<br> והנגע לא פשה טמא הוא באש תשרפנו פחתת<br> הוא בקרחתו או בגבחתו ואם ראה הכהן והנה<br> כהה הנגע אחרי הכבס אתו וקרע אתו מן הבגד<br> או מן העור או מן השתי או מן הערב {מפטיר} ואם תראה<br> עוד בבגד או בשתי או בערב או בכל כלי עור<br> פרחת הוא באש תשרפנו את אשר בו הנגע<br> והבגד או השתי או הערב או כל כלי העור<br> אשר תכבס וסר מהם הנגע וכבס שנית וטהר<br> זאת תורת נגע צרעת בגד הצמר  או הפשתים<br> או השתי או הערב או כל כלי עור לטהרו או<br> לטמאו {פ}[מצורע]וידבר יהוה אל משה לאמר זאת תהיה תורת<br> המצרע ביום טהרתו והובא אל הכהן ויצא הכהן<br> אל מחוץ למחנה וראה הכהן והנה נרפא נגע <br>הצרעת מן הצרוע וצוה הכהן ולקח למטהר שתי <br>צפרים חיות טהרות ועץ ארז ושני תולעת ואזב`;
