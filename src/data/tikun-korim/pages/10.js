export const pageWithNikud = `וַיֹּ֖אמֶר אָר֣וּר כְּנָ֑עַן עֶ֥בֶד עֲבָדִ֖ים יִֽהְיֶ֥ה לְאֶחָֽיו׃ וַיֹּ֕אמֶר<br> בָּר֥וּךְ יְהוָ֖ה אֱלֹ֣הֵי שֵׁ֑ם וִיהִ֥י כְנַ֖עַן עֶ֥בֶד לָֽמוֹ׃ יַ֤פְתְּ<br> אֱלֹהִים֙ לְיֶ֔פֶת וְיִשְׁכֹּ֖ן בְּאָֽהֳלֵי־שֵׁ֑ם וִיהִ֥י כְנַ֖עַן עֶ֥בֶד<br> לָֽמוֹ׃ וַֽיְחִי־נֹ֖חַ אַחַ֣ר הַמַּבּ֑וּל שְׁלֹ֤שׁ מֵאוֹת֙ שָׁנָ֔ה<br> וַֽחֲמִשִּׁ֖ים שָׁנָֽה׃ וַיִּֽהְיוּ֙ כָּל־יְמֵי־נֹ֔חַ תְּשַׁ֤ע מֵאוֹת֙ שָׁנָ֔ה<br> וַֽחֲמִשִּׁ֖ים שָׁנָ֑ה וַיָּמֹֽת׃ {פ} וְאֵ֨לֶּה֙ תּֽוֹלְדֹ֣ת בְּנֵי־נֹ֔חַ שֵׁ֖ם חָ֣ם וָיָ֑פֶת וַיִּוָּֽלְד֥וּ לָהֶ֛ם<br> בָּנִ֖ים אַחַ֥ר הַמַּבּֽוּל׃ בְּנֵ֣י יֶ֔פֶת גֹּ֣מֶר וּמָג֔וֹג וּמָדַ֖י וְיָוָ֣ן וְתֻבָ֑ל<br> וּמֶ֖שֶׁךְ וְתִירָֽס׃ וּבְנֵ֖י גֹּ֑מֶר אַשְׁכְּנַ֥ז וְרִיפַ֖ת וְתֹֽגַרְמָֽה׃ וּבְנֵ֥י<br> יָוָ֖ן אֱלִישָׁ֣ה וְתַרְשִׁ֑ישׁ כִּתִּ֖ים וְדֹֽדָנִֽים׃ מֵ֠אֵלֶּה נִפְרְד֞וּ<br> אִיֵּ֤י הַגּוֹיִם֙ בְּאַרְצֹתָ֔ם אִ֖ישׁ לִלְשֹׁנ֑וֹ לְמִשְׁפְּחֹתָ֖ם<br> בְּגֽוֹיֵהֶֽם׃ וּבְנֵ֖י חָ֑ם כּ֥וּשׁ וּמִצְרַ֖יִם וּפ֥וּט וּכְנָֽעַן׃ וּבְנֵ֣י<br> כ֔וּשׁ סְבָא֙ וַֽחֲוִילָ֔ה וְסַבְתָּ֥ה וְרַעְמָ֖ה וְסַבְתְּכָ֑א וּבְנֵ֥י<br> רַעְמָ֖ה שְׁבָ֥א וּדְדָֽן׃ וְכ֖וּשׁ יָלַ֣ד אֶת־נִמְרֹ֑ד ה֣וּא הֵחֵ֔ל<br> לִֽהְי֥וֹת גִּבֹּ֖ר בָּאָֽרֶץ׃ הֽוּא־הָיָ֥ה גִבֹּֽר־צַ֖יִד לִפְנֵ֣י יְהוָ֑ה<br> עַל־כֵּן֙ יֵֽאָמַ֔ר כְּנִמְרֹ֛ד גִּבּ֥וֹר צַ֖יִד לִפְנֵ֥י יְהוָֽה׃ וַתְּהִ֨י<br> רֵאשִׁ֤ית מַמְלַכְתּוֹ֙ בָּבֶ֔ל וְאֶ֖רֶךְ וְאַכַּ֣ד וְכַלְנֵ֑ה בְּאֶ֖רֶץ<br> שִׁנְעָֽר׃ מִן־הָאָ֥רֶץ הַהִ֖וא יָצָ֣א אַשּׁ֑וּר וַיִּ֨בֶן֙ אֶת־נִ֣ינְוֵ֔ה<br> וְאֶת־רְחֹבֹ֥ת עִ֖יר וְאֶת־כָּֽלַח׃ וְֽאֶת־רֶ֔סֶן בֵּ֥ין נִֽינְוֵ֖ה וּבֵ֣ין<br> כָּ֑לַח הִ֖וא הָעִ֥יר הַגְּדֹלָֽה׃ וּמִצְרַ֡יִם יָלַ֞ד אֶת־לוּדִ֧ים<br> וְאֶת־עֲנָמִ֛ים וְאֶת־לְהָבִ֖ים וְאֶת־נַפְתֻּחִֽים׃ וְֽאֶת־פַּתְרֻסִ֞ים<br> וְאֶת־כַּסְלֻחִ֗ים אֲשֶׁ֨ר יָֽצְא֥וּ מִשָּׁ֛ם פְּלִשְׁתִּ֖ים וְאֶת־<br>כַּפְתֹּרִֽים׃ {ס} וּכְנַ֗עַן יָלַ֛ד אֶת־צִידֹ֥ן בְּכֹר֖וֹ<br> וְאֶת־חֵֽת׃ וְאֶת־הַיְבוּסִי֙ וְאֶת־הָ֣אֱמֹרִ֔י וְאֵ֖ת הַגִּרְגָּשִֽׁי׃<br> וְאֶת־הַֽחִוִּ֥י וְאֶת־הַֽעַרְקִ֖י וְאֶת־הַסִּינִֽי׃ וְאֶת־הָֽאַרְוָדִ֥י<br> וְאֶת־הַצְּמָרִ֖י וְאֶת־הַֽחֲמָתִ֑י וְאַחַ֣ר נָפֹ֔צוּ מִשְׁפְּח֖וֹת<br> הַֽכְּנַעֲנִֽי׃ וַיְהִ֞י גְּב֤וּל הַֽכְּנַעֲנִי֙ מִצִּידֹ֔ן בֹּֽאֲכָ֥ה גְרָ֖רָה עַד־<br>עַזָּ֑ה בֹּֽאֲכָ֞ה סְדֹ֧מָה וַֽעֲמֹרָ֛ה וְאַדְמָ֥ה וּצְבֹיִ֖ם עַד־לָֽשַׁע׃<br> אֵ֣לֶּה בְנֵי־חָ֔ם לְמִשְׁפְּחֹתָ֖ם לִלְשֹֽׁנֹתָ֑ם בְּאַרְצֹתָ֖ם<br> בְּגֽוֹיֵהֶֽם׃ {ס} וּלְשֵׁ֥ם יֻלַּ֖ד גַּם־ה֑וּא אֲבִי֙<br> כָּל־בְּנֵי־עֵ֔בֶר אֲחִ֖י יֶ֥פֶת הַגָּדֽוֹל׃ בְּנֵ֥י שֵׁ֖ם עֵילָ֣ם וְאַשּׁ֑וּר<br> וְאַרְפַּכְשַׁ֖ד וְל֥וּד וַֽאֲרָֽם׃ וּבְנֵ֖י אֲרָ֑ם ע֥וּץ וְח֖וּל וְגֶ֥תֶר<br> וָמַֽשׁ׃ וְאַרְפַּכְשַׁ֖ד יָלַ֣ד אֶת־שָׁ֑לַח וְשֶׁ֖לַח יָלַ֥ד אֶת־עֵֽבֶר׃<br> וּלְעֵ֥בֶר יֻלַּ֖ד שְׁנֵ֣י בָנִ֑ים שֵׁ֣ם הָֽאֶחָ֞ד פֶּ֗לֶג כִּ֤י בְיָמָיו֙<br> נִפְלְגָ֣ה הָאָ֔רֶץ וְשֵׁ֥ם אָחִ֖יו יָקְטָֽן׃ וְיָקְטָ֣ן יָלַ֔ד אֶת־אַלְמוֹדָ֖ד<br> וְאֶת־שָׁ֑לֶף וְאֶת־חֲצַרְמָ֖וֶת וְאֶת־יָֽרַח׃ וְאֶת־הֲדוֹרָ֥ם וְאֶת־<br>אוּזָ֖ל וְאֶת־דִּקְלָֽה׃ וְאֶת־עוֹבָ֥ל וְאֶת־אֲבִֽימָאֵ֖ל וְאֶת־שְׁבָֽא׃<br> וְאֶת־אוֹפִ֥ר וְאֶת־חֲוִילָ֖ה וְאֶת־יוֹבָ֑ב כָּל־אֵ֖לֶּה בְּנֵ֥י יָקְטָֽן׃<br> וַיְהִ֥י מֽוֹשָׁבָ֖ם מִמֵּשָׁ֑א בֹּֽאֲכָ֥ה סְפָ֖רָה הַ֥ר הַקֶּֽדֶם׃ אֵ֣לֶּה<br> בְנֵי־שֵׁ֔ם לְמִשְׁפְּחֹתָ֖ם לִלְשֹֽׁנֹתָ֑ם בְּאַרְצֹתָ֖ם לְגֽוֹיֵהֶֽם׃<br> אֵ֣לֶּה מִשְׁפְּחֹ֧ת בְּנֵי־נֹ֛חַ לְתֽוֹלְדֹתָ֖ם בְּגֽוֹיֵהֶ֑ם וּמֵאֵ֜לֶּה<br> נִפְרְד֧וּ הַגּוֹיִ֛ם בָּאָ֖רֶץ אַחַ֥ר הַמַּבּֽוּל׃ {פ}`;
export const pageWithoutNikud = `ויאמר ארור כנען עבד עבדים יהיה לאחיו ויאמר<br> ברוך יהוה אלהי שם ויהי כנען עבד למו יפת<br> אלהים ליפת וישכן באהלי שם ויהי כנען עבד<br> למו ויחי נח אחר המבול שלש מאות שנה<br> וחמשים שנה ויהיו כל ימי נח תשע מאות שנה<br> וחמשים שנה וימת {פ} ואלה תולדת בני נח שם חם ויפת ויולדו להם<br> בנים אחר המבול בני יפת גמר ומגוג ומדי ויון ותבל<br> ומשך ותירס ובני גמר אשכנז וריפת ותגרמה ובני<br> יון אלישה ותרשיש כתים ודדנים מאלה נפרדו<br> איי הגוים בארצתם איש ללשנו למשפחתם<br> בגויהם ובני חם כוש ומצרים ופוט וכנען ובני<br> כוש סבא וחוילה וסבתה ורעמה וסבתכא ובני<br> רעמה שבא ודדן וכוש ילד את נמרד הוא החל<br> להיות גבר בארץ הוא היה גבר ציד לפני יהוה<br> על כן יאמר כנמרד גבור ציד לפני יהוה ותהי<br> ראשית ממלכתו בבל וארך ואכד וכלנה בארץ<br> שנער מן הארץ ההוא יצא אשור ויבן את נינוה<br> ואת רחבת עיר ואת כלח ואת רסן בין נינוה ובין<br> כלח הוא העיר הגדלה ומצרים ילד את לודים<br> ואת ענמים ואת להבים ואת נפתחים ואת פתרסים<br> ואת כסלחים אשר יצאו משם פלשתים ואת <br>כפתרים {ס} וכנען ילד את צידן בכרו<br> ואת חת ואת היבוסי ואת האמרי ואת הגרגשי<br> ואת החוי ואת הערקי ואת הסיני ואת הארודי<br> ואת הצמרי ואת החמתי ואחר נפצו משפחות<br> הכנעני ויהי גבול הכנעני מצידן באכה גררה עד <br>עזה באכה סדמה ועמרה ואדמה וצבים עד לשע<br> אלה בני חם למשפחתם ללשנתם בארצתם<br> בגויהם {ס} ולשם ילד גם הוא אבי<br> כל בני עבר אחי יפת הגדול בני שם עילם ואשור<br> וארפכשד ולוד וארם ובני ארם עוץ וחול וגתר<br> ומש וארפכשד ילד את שלח ושלח ילד את עבר<br> ולעבר ילד שני בנים שם האחד פלג כי בימיו<br> נפלגה הארץ ושם אחיו יקטן ויקטן ילד את אלמודד<br> ואת שלף ואת חצרמות ואת ירח ואת הדורם ואת <br>אוזל ואת דקלה ואת עובל ואת אבימאל ואת שבא<br> ואת אופר ואת חוילה ואת יובב כל אלה בני יקטן<br> ויהי מושבם ממשא באכה ספרה הר הקדם אלה<br> בני שם למשפחתם ללשנתם בארצתם לגויהם<br> אלה משפחת בני נח לתולדתם בגויהם ומאלה<br> נפרדו הגוים בארץ אחר המבול {פ}`;
