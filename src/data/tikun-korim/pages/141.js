export const pageWithNikud = `וְהֵנִ֣יף הַכֹּהֵ֣ן ׀ אֹתָ֡ם עַל֩ לֶ֨חֶם הַבִּכֻּרִ֤ים תְּנוּפָה֙ לִפְנֵ֣י<br> יְהוָ֔ה עַל־שְׁנֵ֖י כְּבָשִׂ֑ים קֹ֛דֶשׁ יִֽהְי֥וּ לַֽיהוָ֖ה לַכֹּהֵֽן׃<br> וּקְרָאתֶ֞ם בְּעֶ֣צֶם ׀ הַיּ֣וֹם הַזֶּ֗ה מִֽקְרָא־קֹ֨דֶשׁ֙ יִֽהְיֶ֣ה<br> לָכֶ֔ם כָּל־מְלֶ֥אכֶת עֲבֹדָ֖ה לֹ֣א תַֽעֲשׂ֑וּ חֻקַּ֥ת עוֹלָ֛ם<br> בְּכָל־מוֹשְׁבֹ֥תֵיכֶ֖ם לְדֹרֹֽתֵיכֶֽם׃ וּֽבְקֻצְרְכֶ֞ם אֶת־קְצִ֣יר<br> אַרְצְכֶ֗ם לֹֽא־תְכַלֶּ֞ה פְּאַ֤ת שָֽׂדְךָ֙ בְּקֻצְרֶ֔ךָ וְלֶ֥קֶט<br> קְצִֽירְךָ֖ לֹ֣א תְלַקֵּ֑ט לֶֽעָנִ֤י וְלַגֵּר֙ תַּֽעֲזֹ֣ב אֹתָ֔ם אֲנִ֖י<br> יְהוָ֥ה אֱלֹֽהֵיכֶֽם׃ {פ} {חג-א' סוכות-רביעי, בשבת שישי}{חמישי} וַיְדַבֵּ֥ר יְהוָ֖ה אֶל־מֹשֶׁ֥ה לֵּאמֹֽר׃ דַּבֵּ֛ר אֶל־בְּנֵ֥י<br> יִשְׂרָאֵ֖ל לֵאמֹ֑ר בַּחֹ֨דֶשׁ הַשְּׁבִיעִ֜י בְּאֶחָ֣ד לַחֹ֗דֶשׁ<br> יִֽהְיֶ֤ה לָכֶם֙ שַׁבָּת֔וֹן זִכְר֥וֹן תְּרוּעָ֖ה מִקְרָא־קֹֽדֶשׁ׃<br> כָּל־מְלֶ֥אכֶת עֲבֹדָ֖ה לֹ֣א תַֽעֲשׂ֑וּ וְהִקְרַבְתֶּ֥ם אִשֶּׁ֖ה<br> לַֽיהוָֽה׃ {ס} וַיְדַבֵּ֥ר יְהוָ֖ה אֶל־מֹשֶׁ֥ה<br> לֵּאמֹֽר׃ אַ֡ךְ בֶּֽעָשׂ֣וֹר לַחֹדֶשׁ֩ הַשְּׁבִיעִ֨י הַזֶּ֜ה י֧וֹם<br> הַכִּפֻּרִ֣ים ה֗וּא מִֽקְרָא־קֹ֨דֶשׁ֙ יִֽהְיֶ֣ה לָכֶ֔ם וְעִנִּיתֶ֖ם אֶת־<br>נַפְשֹֽׁתֵיכֶ֑ם וְהִקְרַבְתֶּ֥ם אִשֶּׁ֖ה לַֽיהוָֽה׃ וְכָל־מְלָאכָה֙<br> לֹ֣א תַֽעֲשׂ֔וּ בְּעֶ֖צֶם הַיּ֣וֹם הַזֶּ֑ה כִּ֣י י֤וֹם כִּפֻּרִים֙ ה֔וּא<br> לְכַפֵּ֣ר עֲלֵיכֶ֔ם לִפְנֵ֖י יְהוָ֥ה אֱלֹֽהֵיכֶֽם׃ כִּ֤י כָל־הַנֶּ֨פֶשׁ֙<br> אֲשֶׁ֣ר לֹֽא־תְעֻנֶּ֔ה בְּעֶ֖צֶם הַיּ֣וֹם הַזֶּ֑ה וְנִכְרְתָ֖ה מֵֽעַמֶּֽיהָ׃<br> וְכָל־הַנֶּ֗פֶשׁ אֲשֶׁ֤ר תַּֽעֲשֶׂה֙ כָּל־מְלָאכָ֔ה בְּעֶ֖צֶם הַיּ֣וֹם<br> הַזֶּ֑ה וְהַֽאֲבַדְתִּ֛י אֶת־הַנֶּ֥פֶשׁ הַהִ֖וא מִקֶּ֥רֶב עַמָּֽהּ׃ כָּל־<br>מְלָאכָ֖ה לֹ֣א תַֽעֲשׂ֑וּ חֻקַּ֤ת עוֹלָם֙ לְדֹרֹ֣תֵיכֶ֔ם בְּכֹ֖ל<br> מֹשְׁבֹֽתֵיכֶֽם׃ שַׁבַּ֨ת שַׁבָּת֥וֹן הוּא֙ לָכֶ֔ם וְעִנִּיתֶ֖ם אֶת־<br>נַפְשֹֽׁתֵיכֶ֑ם בְּתִשְׁעָ֤ה לַחֹ֨דֶשׁ֙ בָּעֶ֔רֶב מֵעֶ֣רֶב עַד־עֶ֔רֶב<br> תִּשְׁבְּת֖וּ שַׁבַּתְּכֶֽם׃ {פ} {חג-א' סוכות-חמישי, בשבת שביעי}{חג-ב' פסח-שלישי}{שישי} וַיְדַבֵּ֥ר יְהוָ֖ה אֶל־מֹשֶׁ֥ה לֵּאמֹֽר׃ דַּבֵּ֛ר אֶל־בְּנֵ֥י יִשְׂרָאֵ֖ל<br> לֵאמֹ֑ר בַּֽחֲמִשָּׁ֨ה עָשָׂ֜ר י֗וֹם לַחֹ֤דֶשׁ הַשְּׁבִיעִי֙ הַזֶּ֔ה<br> חַ֧ג הַסֻּכּ֛וֹת שִׁבְעַ֥ת יָמִ֖ים לַֽיהוָֽה׃ בַּיּ֥וֹם הָֽרִאשׁ֖וֹן<br> מִקְרָא־קֹ֑דֶשׁ כָּל־מְלֶ֥אכֶת עֲבֹדָ֖ה לֹ֥א תַֽעֲשֽׂוּ׃ שִׁבְעַ֣ת<br> יָמִ֔ים תַּקְרִ֥יבוּ אִשֶּׁ֖ה לַֽיהוָ֑ה בַּיּ֣וֹם הַשְּׁמִינִ֡י מִקְרָא־<br>קֹדֶשׁ֩ יִֽהְיֶ֨ה לָכֶ֜ם וְהִקְרַבְתֶּ֨ם אִשֶּׁ֤ה לַֽיהוָה֙ עֲצֶ֣רֶת<br> הִ֔וא כָּל־מְלֶ֥אכֶת עֲבֹדָ֖ה לֹ֥א תַֽעֲשֽׂוּ׃ אֵ֚לֶּה מֽוֹעֲדֵ֣י<br> יְהוָ֔ה אֲשֶׁר־תִּקְרְא֥וּ אֹתָ֖ם מִקְרָאֵ֣י קֹ֑דֶשׁ לְהַקְרִ֨יב<br> אִשֶּׁ֜ה לַֽיהוָ֗ה עֹלָ֧ה וּמִנְחָ֛ה זֶ֥בַח וּנְסָכִ֖ים דְּבַר־י֥וֹם<br> בְּיוֹמֽוֹ׃ מִלְּבַ֖ד שַׁבְּתֹ֣ת יְהוָ֑ה וּמִלְּבַ֣ד מַתְּנֽוֹתֵיכֶ֗ם<br> וּמִלְּבַ֤ד כָּל־נִדְרֵיכֶם֙ וּמִלְּבַד֙ כָּל־נִדְבֹ֣תֵיכֶ֔ם אֲשֶׁ֥ר<br> תִּתְּנ֖וּ לַֽיהוָֽה׃ אַ֡ךְ בַּֽחֲמִשָּׁה֩ עָשָׂ֨ר י֜וֹם לַחֹ֣דֶשׁ<br> הַשְּׁבִיעִ֗י בְּאָסְפְּכֶם֙ אֶת־תְּבוּאַ֣ת הָאָ֔רֶץ תָּחֹ֥גּוּ אֶת־<br>חַג־יְהוָ֖ה שִׁבְעַ֣ת יָמִ֑ים בַּיּ֤וֹם הָֽרִאשׁוֹן֙ שַׁבָּת֔וֹן וּבַיּ֥וֹם<br> הַשְּׁמִינִ֖י שַׁבָּתֽוֹן׃ וּלְקַחְתֶּ֨ם לָכֶ֜ם בַּיּ֣וֹם הָֽרִאשׁ֗וֹן<br> פְּרִ֨י עֵ֤ץ הָדָר֙ כַּפֹּ֣ת תְּמָרִ֔ים וַֽעֲנַ֥ף עֵץ־עָבֹ֖ת וְעַרְבֵי־<br>נָ֑חַל וּשְׂמַחְתֶּ֗ם לִפְנֵ֛י יְהוָ֥ה אֱלֹֽהֵיכֶ֖ם שִׁבְעַ֥ת יָמִֽים׃`;
export const pageWithoutNikud = `והניף הכהן  אתם על לחם הבכרים תנופה לפני<br> יהוה על שני כבשים קדש יהיו ליהוה לכהן<br> וקראתם בעצם  היום הזה מקרא קדש יהיה<br> לכם כל מלאכת עבדה לא תעשו חקת עולם<br> בכל מושבתיכם לדרתיכם ובקצרכם את קציר<br> ארצכם לא תכלה פאת שדך בקצרך ולקט<br> קצירך לא תלקט לעני ולגר תעזב אתם אני<br> יהוה אלהיכם {פ} {חמישי} וידבר יהוה אל משה לאמר דבר אל בני<br> ישראל לאמר בחדש השביעי באחד לחדש<br> יהיה לכם שבתון זכרון תרועה מקרא קדש<br> כל מלאכת עבדה לא תעשו והקרבתם אשה<br> ליהוה {ס} וידבר יהוה אל משה<br> לאמר אך בעשור לחדש השביעי הזה יום<br> הכפרים הוא מקרא קדש יהיה לכם ועניתם את <br>נפשתיכם והקרבתם אשה ליהוה וכל מלאכה<br> לא תעשו בעצם היום הזה כי יום כפרים הוא<br> לכפר עליכם לפני יהוה אלהיכם כי כל הנפש<br> אשר לא תענה בעצם היום הזה ונכרתה מעמיה<br> וכל הנפש אשר תעשה כל מלאכה בעצם היום<br> הזה והאבדתי את הנפש ההוא מקרב עמה כל <br>מלאכה לא תעשו חקת עולם לדרתיכם בכל<br> משבתיכם שבת שבתון הוא לכם ועניתם את <br>נפשתיכם בתשעה לחדש בערב מערב עד ערב<br> תשבתו שבתכם {פ} {שישי} וידבר יהוה אל משה לאמר דבר אל בני ישראל<br> לאמר בחמשה עשר יום לחדש השביעי הזה<br> חג הסכות שבעת ימים ליהוה ביום הראשון<br> מקרא קדש כל מלאכת עבדה לא תעשו שבעת<br> ימים תקריבו אשה ליהוה ביום השמיני מקרא <br>קדש יהיה לכם והקרבתם אשה ליהוה עצרת<br> הוא כל מלאכת עבדה לא תעשו אלה מועדי<br> יהוה אשר תקראו אתם מקראי קדש להקריב<br> אשה ליהוה עלה ומנחה זבח ונסכים דבר יום<br> ביומו מלבד שבתת יהוה ומלבד מתנותיכם<br> ומלבד כל נדריכם ומלבד כל נדבתיכם אשר<br> תתנו ליהוה אך בחמשה עשר יום לחדש<br> השביעי באספכם את תבואת הארץ תחגו את <br>חג יהוה שבעת ימים ביום הראשון שבתון וביום<br> השמיני שבתון ולקחתם לכם ביום הראשון<br> פרי עץ הדר כפת תמרים וענף עץ עבת וערבי <br>נחל ושמחתם לפני יהוה אלהיכם שבעת ימים`;
