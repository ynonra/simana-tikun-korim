export const pageWithNikud = `וִֽידַעְתֶּ֕ם כִּ֧י נִֽאֲצ֛וּ הָֽאֲנָשִׁ֥ים הָאֵ֖לֶּה אֶת־יְהוָֽה׃ וַֽיְהִי֙<br> כְּכַלֹּת֔וֹ לְדַבֵּ֕ר אֵ֥ת כָּל־הַדְּבָרִ֖ים הָאֵ֑לֶּה וַתִּבָּקַ֥ע<br> הָֽאֲדָמָ֖ה אֲשֶׁ֥ר תַּחְתֵּיהֶֽם׃ וַתִּפְתַּ֤ח הָאָ֨רֶץ֙ אֶת־פִּ֔יהָ<br> וַתִּבְלַ֥ע אֹתָ֖ם וְאֶת־בָּֽתֵּיהֶ֑ם וְאֵ֤ת כָּל־הָֽאָדָם֙ אֲשֶׁ֣ר<br> לְקֹ֔רַח וְאֵ֖ת כָּל־הָֽרְכֽוּשׁ׃ וַיֵּ֨רְד֜וּ הֵ֣ם וְכָל־אֲשֶׁ֥ר<br> לָהֶ֛ם חַיִּ֖ים שְׁאֹ֑לָה וַתְּכַ֤ס עֲלֵיהֶם֙ הָאָ֔רֶץ וַיֹּֽאבְד֖וּ<br> מִתּ֥וֹךְ הַקָּהָֽל׃ וְכָל־יִשְׂרָאֵ֗ל אֲשֶׁ֛ר סְבִיבֹֽתֵיהֶ֖ם נָ֣סוּ<br> לְקֹלָ֑ם כִּ֣י אָֽמְר֔וּ פֶּן־תִּבְלָעֵ֖נוּ הָאָֽרֶץ׃ וְאֵ֥שׁ יָֽצְאָ֖ה<br> מֵאֵ֣ת יְהוָ֑ה וַתֹּ֗אכַל אֵ֣ת הַֽחֲמִשִּׁ֤ים וּמָאתַ֨יִם֙ אִ֔ישׁ<br> מַקְרִיבֵ֖י הַקְּטֹֽרֶת׃ {ס} וַיְדַבֵּ֥ר<br> יְהוָ֖ה אֶל־מֹשֶׁ֥ה לֵּאמֹֽר׃ אֱמֹ֨ר אֶל־אֶלְעָזָ֜ר בֶּן־אַֽהֲרֹ֣ן<br> הַכֹּהֵ֗ן וְיָרֵ֤ם אֶת־הַמַּחְתֹּת֙ מִבֵּ֣ין הַשְּׂרֵפָ֔ה וְאֶת־הָאֵ֖שׁ<br> זְרֵה־הָ֑לְאָה כִּ֖י קָדֵֽשׁוּ׃ אֵ֡ת מַחְתּוֹת֩ הַֽחַטָּאִ֨ים הָאֵ֜לֶּה<br> בְּנַפְשֹׁתָ֗ם וְעָשׂ֨וּ אֹתָ֜ם רִקֻּעֵ֤י פַחִים֙ צִפּ֣וּי לַמִּזְבֵּ֔חַ כִּֽי־<br>הִקְרִיבֻ֥ם לִפְנֵֽי־יְהוָ֖ה וַיִּקְדָּ֑שׁוּ וְיִֽהְי֥וּ לְא֖וֹת לִבְנֵ֥י<br> יִשְׂרָאֵֽל׃ וַיִּקַּ֞ח אֶלְעָזָ֣ר הַכֹּהֵ֗ן אֵ֚ת מַחְתּ֣וֹת הַנְּחֹ֔שֶׁת<br> אֲשֶׁ֥ר הִקְרִ֖יבוּ הַשְּׂרֻפִ֑ים וַֽיְרַקְּע֖וּם צִפּ֥וּי לַמִּזְבֵּֽחַ׃<br> זִכָּר֞וֹן לִבְנֵ֣י יִשְׂרָאֵ֗ל לְ֠מַעַן אֲשֶׁ֨ר לֹֽא־יִקְרַ֜ב אִ֣ישׁ<br> זָ֗ר אֲ֠שֶׁר לֹ֣א מִזֶּ֤רַע אַֽהֲרֹן֙ ה֔וּא לְהַקְטִ֥יר קְטֹ֖רֶת<br> לִפְנֵ֣י יְהוָ֑ה וְלֹֽא־יִהְיֶ֤ה כְקֹ֨רַח֙ וְכַ֣עֲדָת֔וֹ כַּֽאֲשֶׁ֨ר דִּבֶּ֧ר<br> יְהוָ֛ה בְּיַד־מֹשֶׁ֖ה לֽוֹ׃ {פ} וַיִּלֹּ֜נוּ כָּל־עֲדַ֤ת בְּנֵֽי־יִשְׂרָאֵל֙ מִֽמָּחֳרָ֔ת עַל־מֹשֶׁ֥ה וְעַֽל־<br>אַהֲרֹ֖ן לֵאמֹ֑ר אַתֶּ֥ם הֲמִתֶּ֖ם אֶת־עַ֥ם יְהוָֽה׃ וַיְהִ֗י בְּהִקָּהֵ֤ל<br> הָֽעֵדָה֙ עַל־מֹשֶׁ֣ה וְעַֽל־אַהֲרֹ֔ן וַיִּפְנוּ֙ אֶל־אֹ֣הֶל מוֹעֵ֔ד<br> וְהִנֵּ֥ה כִסָּ֖הוּ הֶֽעָנָ֑ן וַיֵּרָ֖א כְּב֥וֹד יְהוָֽה׃ וַיָּבֹ֤א מֹשֶׁה֙ וְאַֽהֲרֹ֔ן<br> אֶל־פְּנֵ֖י אֹ֥הֶל מוֹעֵֽד׃ {ס} {רביעי} וַיְדַבֵּ֥ר יְהוָ֖ה<br> אֶל־מֹשֶׁ֥ה לֵּאמֹֽר׃ הֵרֹ֗מּוּ מִתּוֹךְ֙ הָֽעֵדָ֣ה הַזֹּ֔את וַֽאֲכַלֶּ֥ה<br> אֹתָ֖ם כְּרָ֑גַע וַֽיִּפְּל֖וּ עַל־פְּנֵיהֶֽם׃ וַיֹּ֨אמֶר מֹשֶׁ֜ה אֶֽל־אַהֲרֹ֗ן<br> קַ֣ח אֶת־הַ֠מַּחְתָּה וְתֶן־עָלֶ֨יהָ אֵ֜שׁ מֵעַ֤ל הַמִּזְבֵּ֨חַ֙ וְשִׂ֣ים<br> קְטֹ֔רֶת וְהוֹלֵ֧ךְ מְהֵרָ֛ה אֶל־הָֽעֵדָ֖ה וְכַפֵּ֣ר עֲלֵיהֶ֑ם כִּֽי־<br>יָצָ֥א הַקֶּ֛צֶף מִלִּפְנֵ֥י יְהוָ֖ה הֵחֵ֥ל הַנָּֽגֶף׃ וַיִּקַּ֨ח אַֽהֲרֹ֜ן<br> כַּֽאֲשֶׁ֣ר ׀ דִּבֶּ֣ר מֹשֶׁ֗ה וַיָּ֨רָץ֙ אֶל־תּ֣וֹךְ הַקָּהָ֔ל וְהִנֵּ֛ה הֵחֵ֥ל<br> הַנֶּ֖גֶף בָּעָ֑ם וַיִּתֵּן֙ אֶֽת־הַקְּטֹ֔רֶת וַיְכַפֵּ֖ר עַל־הָעָֽם׃ וַיַּֽעֲמֹ֥ד<br> בֵּֽין־הַמֵּתִ֖ים וּבֵ֣ין הַֽחַיִּ֑ים וַתֵּֽעָצַ֖ר הַמַּגֵּפָֽה׃ וַיִּֽהְי֗וּ הַמֵּתִים֙<br> בַּמַּגֵּפָ֔ה אַרְבָּעָ֥ה עָשָׂ֛ר אֶ֖לֶף וּשְׁבַ֣ע מֵא֑וֹת מִלְּבַ֥ד<br> הַמֵּתִ֖ים עַל־דְּבַר־קֹֽרַח׃ וַיָּ֤שָׁב אַֽהֲרֹן֙ אֶל־מֹשֶׁ֔ה אֶל־<br>פֶּ֖תַח אֹ֣הֶל מוֹעֵ֑ד וְהַמַּגֵּפָ֖ה נֶֽעֱצָֽרָה׃ {פ} {חמישי} וַיְדַבֵּ֥ר יְהוָ֖ה אֶל־מֹשֶׁ֥ה לֵּאמֹֽר׃ דַּבֵּ֣ר ׀ אֶל־<br>בְּנֵ֣י יִשְׂרָאֵ֗ל וְקַ֣ח מֵֽאִתָּ֡ם מַטֶּ֣ה מַטֶּה֩ לְבֵ֨ית אָ֜ב מֵאֵ֤ת<br> כָּל־נְשִֽׂיאֵהֶם֙ לְבֵ֣ית אֲבֹתָ֔ם שְׁנֵ֥ים עָשָׂ֖ר מַטּ֑וֹת אִ֣ישׁ<br> אֶת־שְׁמ֔וֹ תִּכְתֹּ֖ב עַל־מַטֵּֽהוּ׃ וְאֵת֙ שֵׁ֣ם אַֽהֲרֹ֔ן תִּכְתֹּ֖ב<br> עַל־מַטֵּ֣ה לֵוִ֑י כִּ֚י מַטֶּ֣ה אֶחָ֔ד לְרֹ֖אשׁ בֵּ֥ית אֲבוֹתָֽם׃`;export const pageWithoutNikud = `וידעתם כי נאצו האנשים האלה את יהוה ויהי<br> ככלתו לדבר את כל הדברים האלה ותבקע<br> האדמה אשר תחתיהם ותפתח הארץ את פיה<br> ותבלע אתם ואת בתיהם ואת כל האדם אשר<br> לקרח ואת כל הרכוש וירדו הם וכל אשר<br> להם חיים שאלה ותכס עליהם הארץ ויאבדו<br> מתוך הקהל וכל ישראל אשר סביבתיהם נסו<br> לקלם כי אמרו פן תבלענו הארץ ואש יצאה<br> מאת יהוה ותאכל את החמשים ומאתים איש<br> מקריבי הקטרת {ס} וידבר<br> יהוה אל משה לאמר אמר אל אלעזר בן אהרן<br> הכהן וירם את המחתת מבין השרפה ואת האש<br> זרה הלאה כי קדשו את מחתות החטאים האלה<br> בנפשתם ועשו אתם רקעי פחים צפוי למזבח כי <br>הקריבם לפני יהוה ויקדשו ויהיו לאות לבני<br> ישראל ויקח אלעזר הכהן את מחתות הנחשת<br> אשר הקריבו השרפים וירקעום צפוי למזבח<br> זכרון לבני ישראל למען אשר לא יקרב איש<br> זר אשר לא מזרע אהרן הוא להקטיר קטרת<br> לפני יהוה ולא יהיה כקרח וכעדתו כאשר דבר<br> יהוה ביד משה לו {פ} וילנו כל עדת בני ישראל ממחרת על משה ועל <br>אהרן לאמר אתם המתם את עם יהוה ויהי בהקהל<br> העדה על משה ועל אהרן ויפנו אל אהל מועד<br> והנה כסהו הענן וירא כבוד יהוה ויבא משה ואהרן<br> אל פני אהל מועד {ס} {רביעי} וידבר יהוה<br> אל משה לאמר הרמו מתוך העדה הזאת ואכלה<br> אתם כרגע ויפלו על פניהם ויאמר משה אל אהרן<br> קח את המחתה ותן עליה אש מעל המזבח ושים<br> קטרת והולך מהרה אל העדה וכפר עליהם כי <br>יצא הקצף מלפני יהוה החל הנגף ויקח אהרן<br> כאשר  דבר משה וירץ אל תוך הקהל והנה החל<br> הנגף בעם ויתן את הקטרת ויכפר על העם ויעמד<br> בין המתים ובין החיים ותעצר המגפה ויהיו המתים<br> במגפה ארבעה עשר אלף ושבע מאות מלבד<br> המתים על דבר קרח וישב אהרן אל משה אל <br>פתח אהל מועד והמגפה נעצרה {פ} {חמישי} וידבר יהוה אל משה לאמר דבר  אל <br>בני ישראל וקח מאתם מטה מטה לבית אב מאת<br> כל נשיאהם לבית אבתם שנים עשר מטות איש<br> את שמו תכתב על מטהו ואת שם אהרן תכתב<br> על מטה לוי כי מטה אחד לראש בית אבותם`;