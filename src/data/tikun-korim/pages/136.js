export const pageWithNikud = `וְהִ֤וא שִׁפְחָה֙ נֶֽחֱרֶ֣פֶת לְאִ֔ישׁ וְהָפְדֵּה֙ לֹ֣א נִפְדָּ֔תָה<br> א֥וֹ חֻפְשָׁ֖ה לֹ֣א נִתַּן־לָ֑הּ בִּקֹּ֧רֶת תִּֽהְיֶ֛ה לֹ֥א יֽוּמְת֖וּ כִּי־<br>לֹ֥א חֻפָּֽשָׁה׃ וְהֵבִ֤יא אֶת־אֲשָׁמוֹ֙ לַֽיהוָ֔ה אֶל־פֶּ֖תַח<br> אֹ֣הֶל מוֹעֵ֑ד אֵ֖יל אָשָֽׁם׃ וְכִפֶּר֩ עָלָ֨יו הַכֹּהֵ֜ן בְּאֵ֤יל<br> הָֽאָשָׁם֙ לִפְנֵ֣י יְהוָ֔ה עַל־חַטָּאת֖וֹ אֲשֶׁ֣ר חָטָ֑א וְנִסְלַ֣ח<br> ל֔וֹ מֵֽחַטָּאת֖וֹ אֲשֶׁ֥ר חָטָֽא׃ {פ} {שלישי} וְכִֽי־תָבֹ֣אוּ אֶל־הָאָ֗רֶץ וּנְטַעְתֶּם֙ כָּל־עֵ֣ץ מַֽאֲכָ֔ל<br> וַֽעֲרַלְתֶּ֥ם עָרְלָת֖וֹ אֶת־פִּרְי֑וֹ שָׁלֹ֣שׁ שָׁנִ֗ים יִֽהְיֶ֥ה לָכֶ֛ם<br> עֲרֵלִ֖ים לֹ֥א יֵֽאָכֵֽל׃ וּבַשָּׁנָה֙ הָֽרְבִיעִ֔ת יִֽהְיֶ֖ה כָּל־פִּרְי֑וֹ<br> קֹ֥דֶשׁ הִלּוּלִ֖ים לַֽיהוָֽה׃ וּבַשָּׁנָ֣ה הַֽחֲמִישִׁ֗ת תֹּֽאכְלוּ֙ אֶת־<br>פִּרְי֔וֹ לְהוֹסִ֥יף לָכֶ֖ם תְּבֽוּאָת֑וֹ אֲנִ֖י יְהוָ֥ה אֱלֹֽהֵיכֶֽם׃ לֹ֥א<br> תֹֽאכְל֖וּ עַל־הַדָּ֑ם לֹ֥א תְנַֽחֲשׁ֖וּ וְלֹ֥א תְעוֹנֵֽנוּ׃ לֹ֣א תַקִּ֔פוּ<br> פְּאַ֖ת רֹֽאשְׁכֶ֑ם וְלֹ֣א תַשְׁחִ֔ית אֵ֖ת פְּאַ֥ת זְקָנֶֽךָ׃ וְשֶׂ֣רֶט<br> לָנֶ֗פֶשׁ לֹ֤א תִתְּנוּ֙ בִּבְשַׂרְכֶ֔ם וּכְתֹ֣בֶת קַֽעֲקַ֔ע לֹ֥א תִתְּנ֖וּ<br> בָּכֶ֑ם אֲנִ֖י יְהוָֽה׃ אַל־תְּחַלֵּ֥ל אֶֽת־בִּתְּךָ֖ לְהַזְנוֹתָ֑הּ וְלֹֽא־<br>תִזְנֶ֣ה הָאָ֔רֶץ וּמָֽלְאָ֥ה הָאָ֖רֶץ זִמָּֽה׃ אֶת־שַׁבְּתֹתַ֣י תִּשְׁמֹ֔רוּ<br> וּמִקְדָּשִׁ֖י תִּירָ֑אוּ אֲנִ֖י יְהוָֽה׃ אַל־תִּפְנ֤וּ אֶל־הָֽאֹבֹת֙<br> וְאֶל־הַיִּדְּעֹנִ֔ים אַל־תְּבַקְשׁ֖וּ לְטָמְאָ֣ה בָהֶ֑ם אֲנִ֖י יְהוָ֥ה<br> אֱלֹֽהֵיכֶֽם׃ מִפְּנֵ֤י שֵׂיבָה֙ תָּק֔וּם וְהָֽדַרְתָּ֖ פְּנֵ֣י זָקֵ֑ן וְיָרֵ֥אתָ<br> מֵּֽאֱלֹהֶ֖יךָ אֲנִ֥י יְהוָֽה׃ {ס} {רביעי, במחוברות שישי} וְכִֽי־יָג֧וּר<br> אִתְּךָ֛ גֵּ֖ר בְּאַרְצְכֶ֑ם לֹ֥א תוֹנ֖וּ אֹתֽוֹ׃ כְּאֶזְרָ֣ח מִכֶּם֩ יִֽהְיֶ֨ה<br> לָכֶ֜ם הַגֵּ֣ר ׀ הַגָּ֣ר אִתְּכֶ֗ם וְאָֽהַבְתָּ֥ לוֹ֙ כָּמ֔וֹךָ כִּֽי־גֵרִ֥ים<br> הֱיִיתֶ֖ם בְּאֶ֣רֶץ מִצְרָ֑יִם אֲנִ֖י יְהוָ֥ה אֱלֹֽהֵיכֶֽם׃ לֹֽא־תַעֲשׂ֥וּ<br> עָ֖וֶל בַּמִּשְׁפָּ֑ט בַּמִּדָּ֕ה בַּמִּשְׁקָ֖ל וּבַמְּשׂוּרָֽה׃ מֹ֧אזְנֵי<br> צֶ֣דֶק אַבְנֵי־צֶ֗דֶק אֵ֥יפַת צֶ֛דֶק וְהִ֥ין צֶ֖דֶק יִֽהְיֶ֣ה לָכֶ֑ם<br> אֲנִי֙ יְהוָ֣ה אֱלֹֽהֵיכֶ֔ם אֲשֶׁר־הוֹצֵ֥אתִי אֶתְכֶ֖ם מֵאֶ֥רֶץ<br> מִצְרָֽיִם׃ וּשְׁמַרְתֶּ֤ם אֶת־כָּל־חֻקֹּתַי֙ וְאֶת־כָּל־מִשְׁפָּטַ֔י<br> וַֽעֲשִׂיתֶ֖ם אֹתָ֑ם אֲנִ֖י יְהוָֽה׃ {פ} {חמישי} וַיְדַבֵּ֥ר יְהוָ֖ה אֶל־מֹשֶׁ֥ה לֵּאמֹֽר׃ וְאֶל־בְּנֵ֣י יִשְׂרָאֵל֮<br> תֹּאמַר֒ אִ֣ישׁ אִישׁ֩ מִבְּנֵ֨י יִשְׂרָאֵ֜ל וּמִן־הַגֵּ֣ר ׀ הַגָּ֣ר<br> בְּיִשְׂרָאֵ֗ל אֲשֶׁ֨ר יִתֵּ֧ן מִזַּרְע֛וֹ לַמֹּ֖לֶךְ מ֣וֹת יוּמָ֑ת עַ֥ם<br> הָאָ֖רֶץ יִרְגְּמֻ֥הוּ בָאָֽבֶן׃ וַֽאֲנִ֞י אֶתֵּ֤ן אֶת־פָּנַי֙ בָּאִ֣ישׁ<br> הַה֔וּא וְהִכְרַתִּ֥י אֹת֖וֹ מִקֶּ֣רֶב עַמּ֑וֹ כִּ֤י מִזַּרְעוֹ֙ נָתַ֣ן<br> לַמֹּ֔לֶךְ לְמַ֗עַן טַמֵּא֙ אֶת־מִקְדָּשִׁ֔י וּלְחַלֵּ֖ל אֶת־שֵׁ֥ם<br> קָדְשִֽׁי׃ וְאִ֡ם הַעְלֵ֣ם יַעְלִימֽוּ֩ עַ֨ם הָאָ֜רֶץ אֶת־עֵֽינֵיהֶם֙<br> מִן־הָאִ֣ישׁ הַה֔וּא בְּתִתּ֥וֹ מִזַּרְע֖וֹ לַמֹּ֑לֶךְ לְבִלְתִּ֖י הָמִ֥ית<br> אֹתֽוֹ׃ וְשַׂמְתִּ֨י אֲנִ֧י אֶת־פָּנַ֛י בָּאִ֥ישׁ הַה֖וּא וּבְמִשְׁפַּחְתּ֑וֹ<br> וְהִכְרַתִּ֨י אֹת֜וֹ וְאֵ֣ת ׀ כָּל־הַזֹּנִ֣ים אַֽחֲרָ֗יו לִזְנ֛וֹת אַֽחֲרֵ֥י<br> הַמֹּ֖לֶךְ מִקֶּ֥רֶב עַמָּֽם׃ וְהַנֶּ֗פֶשׁ אֲשֶׁ֨ר תִּפְנֶ֤ה אֶל־הָֽאֹבֹת֙<br> וְאֶל־הַיִּדְּעֹנִ֔ים לִזְנֹ֖ת אַֽחֲרֵיהֶ֑ם וְנָֽתַתִּ֤י אֶת־פָּנַי֙ בַּנֶּ֣פֶשׁ<br> הַהִ֔וא וְהִכְרַתִּ֥י אֹת֖וֹ מִקֶּ֥רֶב עַמּֽוֹ׃ וְהִ֨תְקַדִּשְׁתֶּ֔ם וִֽהְיִיתֶ֖ם<br> קְדֹשִׁ֑ים כִּ֛י אֲנִ֥י יְהוָ֖ה אֱלֹֽהֵיכֶֽם׃ {שישי, במחוברות שביעי} וּשְׁמַרְתֶּם֙ אֶת־חֻקֹּתַ֔י`;
export const pageWithoutNikud = `והוא שפחה נחרפת לאיש והפדה לא נפדתה<br> או חפשה לא נתן לה בקרת תהיה לא יומתו כי <br>לא חפשה והביא את אשמו ליהוה אל פתח<br> אהל מועד איל אשם וכפר עליו הכהן באיל<br> האשם לפני יהוה על חטאתו אשר חטא ונסלח<br> לו מחטאתו אשר חטא {פ} {שלישי} וכי תבאו אל הארץ ונטעתם כל עץ מאכל<br> וערלתם ערלתו את פריו שלש שנים יהיה לכם<br> ערלים לא יאכל ובשנה הרביעת יהיה כל פריו<br> קדש הלולים ליהוה ובשנה החמישת תאכלו את <br>פריו להוסיף לכם תבואתו אני יהוה אלהיכם לא<br> תאכלו על הדם לא תנחשו ולא תעוננו לא תקפו<br> פאת ראשכם ולא תשחית את פאת זקנך ושרט<br> לנפש לא תתנו בבשרכם וכתבת קעקע לא תתנו<br> בכם אני יהוה אל תחלל את בתך להזנותה ולא <br>תזנה הארץ ומלאה הארץ זמה את שבתתי תשמרו<br> ומקדשי תיראו אני יהוה אל תפנו אל האבת<br> ואל הידענים אל תבקשו לטמאה בהם אני יהוה<br> אלהיכם מפני שיבה תקום והדרת פני זקן ויראת<br> מאלהיך אני יהוה {ס} וכי יגור<br> אתך גר בארצכם לא תונו אתו כאזרח מכם יהיה<br> לכם הגר  הגר אתכם ואהבת לו כמוך כי גרים<br> הייתם בארץ מצרים אני יהוה אלהיכם לא תעשו<br> עול במשפט במדה במשקל ובמשורה מאזני<br> צדק אבני צדק איפת צדק והין צדק יהיה לכם<br> אני יהוה אלהיכם אשר הוצאתי אתכם מארץ<br> מצרים ושמרתם את כל חקתי ואת כל משפטי<br> ועשיתם אתם אני יהוה {פ} {חמישי} וידבר יהוה אל משה לאמר ואל בני ישראל<br> תאמר איש איש מבני ישראל ומן הגר  הגר<br> בישראל אשר יתן מזרעו למלך מות יומת עם<br> הארץ ירגמהו באבן ואני אתן את פני באיש<br> ההוא והכרתי אתו מקרב עמו כי מזרעו נתן<br> למלך למען טמא את מקדשי ולחלל את שם<br> קדשי ואם העלם יעלימו עם הארץ את עיניהם<br> מן האיש ההוא בתתו מזרעו למלך לבלתי המית<br> אתו ושמתי אני את פני באיש ההוא ובמשפחתו<br> והכרתי אתו ואת  כל הזנים אחריו לזנות אחרי<br> המלך מקרב עמם והנפש אשר תפנה אל האבת<br> ואל הידענים לזנת אחריהם ונתתי את פני בנפש<br> ההוא והכרתי אתו מקרב עמו והתקדשתם והייתם<br> קדשים כי אני יהוה אלהיכם ושמרתם את חקתי`;
