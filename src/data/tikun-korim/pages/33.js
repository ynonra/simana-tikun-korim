export const pageWithNikud = `וַיַּֽעֲבֹ֣ד עִמּ֔וֹ ע֖וֹד שֶֽׁבַע־שָׁנִ֥ים אֲחֵרֽוֹת׃ וַיַּ֤רְא יְהוָה֙ כִּֽי־<br>שְׂנוּאָ֣ה לֵאָ֔ה וַיִּפְתַּ֖ח אֶת־רַחְמָ֑הּ וְרָחֵ֖ל עֲקָרָֽה׃ וַתַּ֤הַר<br> לֵאָה֙ וַתֵּ֣לֶד בֵּ֔ן וַתִּקְרָ֥א שְׁמ֖וֹ רְאוּבֵ֑ן כִּ֣י אָֽמְרָ֗ה כִּֽי־<br>רָאָ֤ה יְהוָה֙ בְּעָנְיִ֔י כִּ֥י עַתָּ֖ה יֶֽאֱהָבַ֥נִי אִישִֽׁי׃ וַתַּ֣הַר עוֹד֮<br> וַתֵּ֣לֶד בֵּן֒ וַתֹּ֗אמֶר כִּֽי־שָׁמַ֤ע יְהוָה֙ כִּֽי־שְׂנוּאָ֣ה אָנֹ֔כִי<br> וַיִּתֶּן־לִ֖י גַּם־אֶת־זֶ֑ה וַתִּקְרָ֥א שְׁמ֖וֹ שִׁמְעֽוֹן׃ וַתַּ֣הַר עוֹד֮<br> וַתֵּ֣לֶד בֵּן֒ וַתֹּ֗אמֶר עַתָּ֤ה הַפַּ֨עַם֙ יִלָּוֶ֤ה אִישִׁי֙ אֵלַ֔י כִּֽי־<br>יָלַ֥דְתִּי ל֖וֹ שְׁלֹשָׁ֣ה בָנִ֑ים עַל־כֵּ֥ן קָרָֽא־שְׁמ֖וֹ לֵוִֽי׃ וַתַּ֨הַר<br> ע֜וֹד וַתֵּ֣לֶד בֵּ֗ן וַתֹּ֨אמֶר֙ הַפַּ֨עַם֙ אוֹדֶ֣ה אֶת־יְהוָ֔ה עַל־כֵּ֛ן<br> קָֽרְאָ֥ה שְׁמ֖וֹ יְהוּדָ֑ה וַֽתַּעֲמֹ֖ד מִלֶּֽדֶת׃ וַתֵּ֣רֶא רָחֵ֗ל כִּ֣י<br> לֹ֤א יָֽלְדָה֙ לְיַֽעֲקֹ֔ב וַתְּקַנֵּ֥א רָחֵ֖ל בַּֽאֲחֹתָ֑הּ וַתֹּ֤אמֶר אֶֽל־<br>יַעֲקֹב֙ הָֽבָה־לִּ֣י בָנִ֔ים וְאִם־אַ֖יִן מֵתָ֥ה אָנֹֽכִי׃ וַיִּֽחַר־אַ֥ף<br> יַֽעֲקֹ֖ב בְּרָחֵ֑ל וַיֹּ֗אמֶר הֲתַ֤חַת אֱלֹהִים֙ אָנֹ֔כִי אֲשֶׁר־מָנַ֥ע<br> מִמֵּ֖ךְ פְּרִי־בָֽטֶן׃ וַתֹּ֕אמֶר הִנֵּ֛ה אֲמָתִ֥י בִלְהָ֖ה בֹּ֣א אֵלֶ֑יהָ<br> וְתֵלֵד֙ עַל־בִּרְכַּ֔י וְאִבָּנֶ֥ה גַם־אָֽנֹכִ֖י מִמֶּֽנָּה׃ וַתִּתֶּן־ל֛וֹ אֶת־<br>בִּלְהָ֥ה שִׁפְחָתָ֖הּ לְאִשָּׁ֑ה וַיָּבֹ֥א אֵלֶ֖יהָ יַֽעֲקֹֽב׃ וַתַּ֣הַר<br> בִּלְהָ֔ה וַתֵּ֥לֶד לְיַֽעֲקֹ֖ב בֵּֽן׃ וַתֹּ֤אמֶר רָחֵל֙ דָּנַ֣נִּי אֱלֹהִ֔ים<br> וְגַם֙ שָׁמַ֣ע בְּקֹלִ֔י וַיִּתֶּן־לִ֖י בֵּ֑ן עַל־כֵּ֛ן קָֽרְאָ֥ה שְׁמ֖וֹ דָּֽן׃<br> וַתַּ֣הַר ע֔וֹד וַתֵּ֕לֶד בִּלְהָ֖ה שִׁפְחַ֣ת רָחֵ֑ל בֵּ֥ן שֵׁנִ֖י לְיַֽעֲקֹֽב׃<br> וַתֹּ֣אמֶר רָחֵ֗ל נַפְתּוּלֵ֨י אֱלֹהִ֧ים ׀ נִפְתַּ֛לְתִּי עִם־אֲחֹתִ֖י גַּם־<br>יָכֹ֑לְתִּי וַתִּקְרָ֥א שְׁמ֖וֹ נַפְתָּלִֽי׃ וַתֵּ֣רֶא לֵאָ֔ה כִּ֥י עָֽמְדָ֖ה<br> מִלֶּ֑דֶת וַתִּקַּח֙ אֶת־זִלְפָּ֣ה שִׁפְחָתָ֔הּ וַתִּתֵּ֥ן אֹתָ֛הּ לְיַֽעֲקֹ֖ב<br> לְאִשָּֽׁה׃ וַתֵּ֗לֶד זִלְפָּ֛ה שִׁפְחַ֥ת לֵאָ֖ה לְיַֽעֲקֹ֥ב בֵּֽן׃ וַתֹּ֥אמֶר<br> לֵאָ֖ה בָּ֣א גָ֑ד וַתִּקְרָ֥א אֶת־שְׁמ֖וֹ גָּֽד׃ וַתֵּ֗לֶד זִלְפָּה֙ שִׁפְחַ֣ת<br> לֵאָ֔ה בֵּ֥ן שֵׁנִ֖י לְיַֽעֲקֹֽב׃ וַתֹּ֣אמֶר לֵאָ֔ה בְּאָשְׁרִ֕י כִּ֥י<br> אִשְּׁר֖וּנִי בָּנ֑וֹת וַתִּקְרָ֥א אֶת־שְׁמ֖וֹ אָשֵֽׁר׃ {רביעי} וַיֵּ֨לֶךְ רְאוּבֵ֜ן<br> בִּימֵ֣י קְצִיר־חִטִּ֗ים וַיִּמְצָ֤א דֽוּדָאִים֙ בַּשָּׂדֶ֔ה וַיָּבֵ֣א אֹתָ֔ם<br> אֶל־לֵאָ֖ה אִמּ֑וֹ וַתֹּ֤אמֶר רָחֵל֙ אֶל־לֵאָ֔ה תְּנִי־נָ֣א לִ֔י<br> מִדּֽוּדָאֵ֖י בְּנֵֽךְ׃ וַתֹּ֣אמֶר לָ֗הּ הַמְעַט֙ קַחְתֵּ֣ךְ אֶת־אִישִׁ֔י<br> וְלָקַ֕חַת גַּ֥ם אֶת־דּֽוּדָאֵ֖י בְּנִ֑י וַתֹּ֣אמֶר רָחֵ֗ל לָכֵן֙ יִשְׁכַּ֤ב<br> עִמָּךְ֙ הַלַּ֔יְלָה תַּ֖חַת דּֽוּדָאֵ֥י בְנֵֽךְ׃ וַיָּבֹ֨א יַֽעֲקֹ֣ב מִן־הַשָּׂדֶה֮<br> בָּעֶרֶב֒ וַתֵּצֵ֨א לֵאָ֜ה לִקְרָאת֗וֹ וַתֹּ֨אמֶר֙ אֵלַ֣י תָּב֔וֹא כִּ֚י<br> שָׂכֹ֣ר שְׂכַרְתִּ֔יךָ בְּדֽוּדָאֵ֖י בְּנִ֑י וַיִּשְׁכַּ֥ב עִמָּ֖הּ בַּלַּ֥יְלָה<br> הֽוּא׃ וַיִּשְׁמַ֥ע אֱלֹהִ֖ים אֶל־לֵאָ֑ה וַתַּ֛הַר וַתֵּ֥לֶד לְיַֽעֲקֹ֖ב<br> בֵּ֥ן חֲמִישִֽׁי׃ {חמישי} וַתֹּ֣אמֶר לֵאָ֗ה נָתַ֤ן אֱלֹהִים֙ שְׂכָרִ֔י אֲשֶׁר־<br>נָתַ֥תִּי שִׁפְחָתִ֖י לְאִישִׁ֑י וַתִּקְרָ֥א שְׁמ֖וֹ יִשָּׂשכָֽר׃ וַתַּ֤הַר<br> עוֹד֙ לֵאָ֔ה וַתֵּ֥לֶד בֵּן־שִׁשִּׁ֖י לְיַֽעֲקֹֽב׃ וַתֹּ֣אמֶר לֵאָ֗ה<br> זְבָדַ֨נִי אֱלֹהִ֥ים ׀ אֹתִי֮ זֵ֣בֶד טוֹב֒ הַפַּ֨עַם֙ יִזְבְּלֵ֣נִי אִישִׁ֔י כִּֽי־<br>יָלַ֥דְתִּי ל֖וֹ שִׁשָּׁ֣ה בָנִ֑ים וַתִּקְרָ֥א אֶת־שְׁמ֖וֹ זְבֻלֽוּן׃ וְאַחַ֖ר<br> יָ֣לְדָה בַּ֑ת וַתִּקְרָ֥א אֶת־שְׁמָ֖הּ דִּינָֽה׃ וַיִּזְכֹּ֥ר אֱלֹהִ֖ים<br> אֶת־רָחֵ֑ל וַיִּשְׁמַ֤ע אֵלֶ֨יהָ֙ אֱלֹהִ֔ים וַיִּפְתַּ֖ח אֶת־רַחְמָֽהּ׃<br> וַתַּ֖הַר וַתֵּ֣לֶד בֵּ֑ן וַתֹּ֕אמֶר אָסַ֥ף אֱלֹהִ֖ים אֶת־חֶרְפָּתִֽי׃`;
export const pageWithoutNikud = `ויעבד עמו עוד שבע שנים אחרות וירא יהוה כי <br>שנואה לאה ויפתח את רחמה ורחל עקרה ותהר<br> לאה ותלד בן ותקרא שמו ראובן כי אמרה כי <br>ראה יהוה בעניי כי עתה יאהבני אישי ותהר עוד<br> ותלד בן ותאמר כי שמע יהוה כי שנואה אנכי<br> ויתן לי גם את זה ותקרא שמו שמעון ותהר עוד<br> ותלד בן ותאמר עתה הפעם ילוה אישי אלי כי <br>ילדתי לו שלשה בנים על כן קרא שמו לוי ותהר<br> עוד ותלד בן ותאמר הפעם אודה את יהוה על כן<br> קראה שמו יהודה ותעמד מלדת ותרא רחל כי<br> לא ילדה ליעקב ותקנא רחל באחתה ותאמר אל <br>יעקב הבה לי בנים ואם אין מתה אנכי ויחר אף<br> יעקב ברחל ויאמר התחת אלהים אנכי אשר מנע<br> ממך פרי בטן ותאמר הנה אמתי בלהה בא אליה<br> ותלד על ברכי ואבנה גם אנכי ממנה ותתן לו את <br>בלהה שפחתה לאשה ויבא אליה יעקב ותהר<br> בלהה ותלד ליעקב בן ותאמר רחל דנני אלהים<br> וגם שמע בקלי ויתן לי בן על כן קראה שמו דן<br> ותהר עוד ותלד בלהה שפחת רחל בן שני ליעקב<br> ותאמר רחל נפתולי אלהים  נפתלתי עם אחתי גם <br>יכלתי ותקרא שמו נפתלי ותרא לאה כי עמדה<br> מלדת ותקח את זלפה שפחתה ותתן אתה ליעקב<br> לאשה ותלד זלפה שפחת לאה ליעקב בן ותאמר<br> לאה בגד ותקרא את שמו גד ותלד זלפה שפחת<br> לאה בן שני ליעקב ותאמר לאה באשרי כי<br> אשרוני בנות ותקרא את שמו אשר {רביעי} וילך ראובן<br> בימי קציר חטים וימצא דודאים בשדה ויבא אתם<br> אל לאה אמו ותאמר רחל אל לאה תני נא לי<br> מדודאי בנך ותאמר לה המעט קחתך את אישי<br> ולקחת גם את דודאי בני ותאמר רחל לכן ישכב<br> עמך הלילה תחת דודאי בנך ויבא יעקב מן השדה<br> בערב ותצא לאה לקראתו ותאמר אלי תבוא כי<br> שכר שכרתיך בדודאי בני וישכב עמה בלילה<br> הוא וישמע אלהים אל לאה ותהר ותלד ליעקב<br> בן חמישי {חמישי} ותאמר לאה נתן אלהים שכרי אשר <br>נתתי שפחתי לאישי ותקרא שמו יששכר ותהר<br> עוד לאה ותלד בן ששי ליעקב ותאמר לאה<br> זבדני אלהים  אתי זבד טוב הפעם יזבלני אישי כי <br>ילדתי לו ששה בנים ותקרא את שמו זבלון ואחר<br> ילדה בת ותקרא את שמה דינה ויזכר אלהים<br> את רחל וישמע אליה אלהים ויפתח את רחמה<br> ותהר ותלד בן ותאמר אסף אלהים את חרפתי`;
