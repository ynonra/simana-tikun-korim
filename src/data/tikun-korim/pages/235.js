export const pageWithNikud = `וּבָר֥וּךְ אַתָּ֖ה בַּשָּׂדֶֽה׃ בָּר֧וּךְ פְּרִֽי־בִטְנְךָ֛ וּפְרִ֥י אַדְמָֽתְךָ֖<br> וּפְרִ֣י בְהֶמְתֶּ֑ךָ שְׁגַ֥ר אֲלָפֶ֖יךָ וְעַשְׁתְּר֥וֹת צֹאנֶֽךָ׃ בָּר֥וּךְ<br> טַנְאֲךָ֖ וּמִשְׁאַרְתֶּֽךָ׃ בָּר֥וּךְ אַתָּ֖ה בְּבֹאֶ֑ךָ וּבָר֥וּךְ אַתָּ֖ה<br> בְּצֵאתֶֽךָ׃ {שישי} יִתֵּ֨ן יְהוָ֤ה אֶת־אֹֽיְבֶ֨יךָ֙ הַקָּמִ֣ים עָלֶ֔יךָ נִגָּפִ֖ים<br> לְפָנֶ֑יךָ בְּדֶ֤רֶךְ אֶחָד֙ יֵֽצְא֣וּ אֵלֶ֔יךָ וּבְשִׁבְעָ֥ה דְרָכִ֖ים<br> יָנ֥וּסוּ לְפָנֶֽיךָ׃ יְצַ֨ו יְהוָ֤ה אִתְּךָ֙ אֶת־הַבְּרָכָ֔ה בַּֽאֲסָמֶ֕יךָ<br> וּבְכֹ֖ל מִשְׁלַ֣ח יָדֶ֑ךָ וּבֵ֣רַכְךָ֔ בָּאָ֕רֶץ אֲשֶׁר־יְהוָ֥ה<br> אֱלֹהֶ֖יךָ נֹתֵ֥ן לָֽךְ׃ יְקִֽימְךָ֨ יְהוָ֥ה לוֹ֙ לְעַ֣ם קָד֔וֹשׁ<br> כַּֽאֲשֶׁ֖ר נִֽשְׁבַּֽע־לָ֑ךְ כִּ֣י תִשְׁמֹ֗ר אֶת־מִצְו͏ֹת֙ יְהוָ֣ה<br> אֱלֹהֶ֔יךָ וְהָֽלַכְתָּ֖ בִּדְרָכָֽיו׃ וְרָאוּ֙ כָּל־עַמֵּ֣י הָאָ֔רֶץ<br> כִּ֛י שֵׁ֥ם יְהוָ֖ה נִקְרָ֣א עָלֶ֑יךָ וְיָֽרְא֖וּ מִמֶּֽךָּ׃ וְהוֹתִֽרְךָ֤<br> יְהוָה֙ לְטוֹבָ֔ה בִּפְרִ֧י בִטְנְךָ֛ וּבִפְרִ֥י בְהֶמְתְּךָ֖ וּבִפְרִ֣י<br> אַדְמָתֶ֑ךָ עַ֚ל הָֽאֲדָמָ֔ה אֲשֶׁ֨ר נִשְׁבַּ֧ע יְהוָ֛ה לַֽאֲבֹתֶ֖יךָ<br> לָ֥תֶת לָֽךְ׃ יִפְתַּ֣ח יְהוָ֣ה ׀ לְ֠ךָ אֶת־אֽוֹצָר֨וֹ הַטּ֜וֹב אֶת־<br>הַשָּׁמַ֗יִם לָתֵ֤ת מְטַֽר־אַרְצְךָ֙ בְּעִתּ֔וֹ וּלְבָרֵ֕ךְ אֵ֖ת כָּל־<br>מַֽעֲשֵׂ֣ה יָדֶ֑ךָ וְהִלְוִ֨יתָ֙ גּוֹיִ֣ם רַבִּ֔ים וְאַתָּ֖ה לֹ֥א תִלְוֶֽה׃<br> וּנְתָֽנְךָ֨ יְהוָ֤ה לְרֹאשׁ֙ וְלֹ֣א לְזָנָ֔ב וְהָיִ֨יתָ֙ רַ֣ק לְמַ֔עְלָה<br> וְלֹ֥א תִֽהְיֶ֖ה לְמָ֑טָּה כִּֽי־תִשְׁמַ֞ע אֶל־מִצְו֣͏ֹת ׀ יְהוָ֣ה<br> אֱלֹהֶ֗יךָ אֲשֶׁ֨ר אָֽנֹכִ֧י מְצַוְּךָ֛ הַיּ֖וֹם לִשְׁמֹ֥ר וְלַֽעֲשֽׂוֹת׃<br> וְלֹ֣א תָס֗וּר מִכָּל־הַדְּבָרִים֙ אֲשֶׁ֨ר אָֽנֹכִ֜י מְצַוֶּ֥ה אֶתְכֶ֛ם<br> הַיּ֖וֹם יָמִ֣ין וּשְׂמֹ֑אול לָלֶ֗כֶת אַֽחֲרֵ֛י אֱלֹהִ֥ים אֲחֵרִ֖ים<br> לְעָבְדָֽם׃ {פ} וְהָיָ֗ה אִם־לֹ֤א תִשְׁמַע֙ בְּקוֹל֙ יְהוָ֣ה אֱלֹהֶ֔יךָ לִשְׁמֹ֤ר<br> לַֽעֲשׂוֹת֙ אֶת־כָּל־מִצְו͏ֹתָ֣יו וְחֻקֹּתָ֔יו אֲשֶׁ֛ר אָֽנֹכִ֥י מְצַוְּךָ֖<br> הַיּ֑וֹם וּבָ֧אוּ עָלֶ֛יךָ כָּל־הַקְּלָל֥וֹת הָאֵ֖לֶּה וְהִשִּׂיגֽוּךָ׃<br> אָר֥וּר אַתָּ֖ה בָּעִ֑יר וְאָר֥וּר אַתָּ֖ה בַּשָּׂדֶֽה׃ אָר֥וּר<br> טַנְאֲךָ֖ וּמִשְׁאַרְתֶּֽךָ׃ אָר֥וּר פְּרִֽי־בִטְנְךָ֖ וּפְרִ֣י אַדְמָתֶ֑ךָ<br> שְׁגַ֥ר אֲלָפֶ֖יךָ וְעַשְׁתְּרֹ֥ת צֹאנֶֽךָ׃ אָר֥וּר אַתָּ֖ה בְּבֹאֶ֑ךָ<br> וְאָר֥וּר אַתָּ֖ה בְּצֵאתֶֽךָ׃ יְשַׁלַּ֣ח יְהוָ֣ה ׀ בְּ֠ךָ אֶת־הַמְּאֵרָ֤ה<br> אֶת־הַמְּהוּמָה֙ וְאֶת־הַמִּגְעֶ֔רֶת בְּכָל־מִשְׁלַ֥ח יָֽדְךָ֖<br> אֲשֶׁ֣ר תַּֽעֲשֶׂ֑ה עַ֣ד הִשָּֽׁמֶדְךָ֤ וְעַד־אֲבָדְךָ֙ מַהֵ֔ר<br> מִפְּנֵ֛י רֹ֥עַ מַֽעֲלָלֶ֖יךָ אֲשֶׁ֥ר עֲזַבְתָּֽנִי׃ יַדְבֵּ֧ק יְהוָ֛ה בְּךָ֖<br> אֶת־הַדָּ֑בֶר עַ֚ד כַּלֹּת֣וֹ אֹֽתְךָ֔ מֵעַל֙ הָֽאֲדָמָ֔ה אֲשֶׁר־<br>אַתָּ֥ה בָא־שָׁ֖מָּה לְרִשְׁתָּֽהּ׃ יַכְּכָ֣ה יְ֠הוָה בַּשַּׁחֶ֨פֶת<br> וּבַקַּדַּ֜חַת וּבַדַּלֶּ֗קֶת וּבַֽחַרְחֻר֙ וּבַחֶ֔רֶב וּבַשִּׁדָּפ֖וֹן<br> וּבַיֵּֽרָק֑וֹן וּרְדָפ֖וּךָ עַ֥ד אָבְדֶֽךָ׃ וְהָי֥וּ שָׁמֶ֛יךָ אֲשֶׁ֥ר עַל־<br>רֹֽאשְׁךָ֖ נְחֹ֑שֶׁת וְהָאָ֥רֶץ אֲשֶׁר־תַּחְתֶּ֖יךָ בַּרְזֶֽל׃ יִתֵּ֧ן<br> יְהוָ֛ה אֶת־מְטַ֥ר אַרְצְךָ֖ אָבָ֣ק וְעָפָ֑ר מִן־הַשָּׁמַ֨יִם֙ יֵרֵ֣ד<br> עָלֶ֔יךָ עַ֖ד הִשָּֽׁמְדָֽךְ׃ יִתֶּנְךָ֨ יְהוָ֥ה ׀ נִגָּף֮ לִפְנֵ֣י אֹֽיְבֶיךָ֒<br> בְּדֶ֤רֶךְ אֶחָד֙ תֵּצֵ֣א אֵלָ֔יו וּבְשִׁבְעָ֥ה דְרָכִ֖ים תָּנ֣וּס<br> לְפָנָ֑יו וְהָיִ֣יתָ לְזַֽעֲוָ֔ה לְכֹ֖ל מַמְלְכ֥וֹת הָאָֽרֶץ׃ וְהָֽיְתָ֤ה<br> נִבְלָֽתְךָ֙ לְמַֽאֲכָ֔ל לְכָל־ע֥וֹף הַשָּׁמַ֖יִם וּלְבֶֽהֱמַ֣ת הָאָ֑רֶץ`;export const pageWithoutNikud = `וברוך אתה בשדה ברוך פרי בטנך ופרי אדמתך<br> ופרי בהמתך שגר אלפיך ועשתרות צאנך ברוך<br> טנאך ומשארתך ברוך אתה בבאך וברוך אתה<br> בצאתך {שישי} יתן יהוה את איביך הקמים עליך נגפים<br> לפניך בדרך אחד יצאו אליך ובשבעה דרכים<br> ינוסו לפניך יצו יהוה אתך את הברכה באסמיך<br> ובכל משלח ידך וברכך בארץ אשר יהוה<br> אלהיך נתן לך יקימך יהוה לו לעם קדוש<br> כאשר נשבע לך כי תשמר את מצות יהוה<br> אלהיך והלכת בדרכיו וראו כל עמי הארץ<br> כי שם יהוה נקרא עליך ויראו ממך והותרך<br> יהוה לטובה בפרי בטנך ובפרי בהמתך ובפרי<br> אדמתך על האדמה אשר נשבע יהוה לאבתיך<br> לתת לך יפתח יהוה  לך את אוצרו הטוב את <br>השמים לתת מטר ארצך בעתו ולברך את כל <br>מעשה ידך והלוית גוים רבים ואתה לא תלוה<br> ונתנך יהוה לראש ולא לזנב והיית רק למעלה<br> ולא תהיה למטה כי תשמע אל מצות  יהוה<br> אלהיך אשר אנכי מצוך היום לשמר ולעשות<br> ולא תסור מכל הדברים אשר אנכי מצוה אתכם<br> היום ימין ושמאול ללכת אחרי אלהים אחרים<br> לעבדם {פ} והיה אם לא תשמע בקול יהוה אלהיך לשמר<br> לעשות את כל מצותיו וחקתיו אשר אנכי מצוך<br> היום ובאו עליך כל הקללות האלה והשיגוך<br> ארור אתה בעיר וארור אתה בשדה ארור<br> טנאך ומשארתך ארור פרי בטנך ופרי אדמתך<br> שגר אלפיך ועשתרת צאנך ארור אתה בבאך<br> וארור אתה בצאתך ישלח יהוה  בך את המארה<br> את המהומה ואת המגערת בכל משלח ידך<br> אשר תעשה עד השמדך ועד אבדך מהר<br> מפני רע מעלליך אשר עזבתני ידבק יהוה בך<br> את הדבר עד כלתו אתך מעל האדמה אשר <br>אתה בא שמה לרשתה יככה יהוה בשחפת<br> ובקדחת ובדלקת ובחרחר ובחרב ובשדפון<br> ובירקון ורדפוך עד אבדך והיו שמיך אשר על <br>ראשך נחשת והארץ אשר תחתיך ברזל יתן<br> יהוה את מטר ארצך אבק ועפר מן השמים ירד<br> עליך עד השמדך יתנך יהוה  נגף לפני איביך<br> בדרך אחד תצא אליו ובשבעה דרכים תנוס<br> לפניו והיית לזעוה לכל ממלכות הארץ והיתה<br> נבלתך למאכל לכל עוף השמים ולבהמת הארץ`;