export const pageWithNikud = `וְהֵבִ֣יא אֶת־אֲשָׁמ֣וֹ לַֽיהוָ֡ה עַ֣ל חַטָּאתוֹ֩ אֲשֶׁ֨ר חָטָ֜א<br> נְקֵבָ֨ה מִן־הַצֹּ֥אן כִּשְׂבָּ֛ה אֽוֹ־שְׂעִירַ֥ת עִזִּ֖ים לְחַטָּ֑את<br> וְכִפֶּ֥ר עָלָ֛יו הַכֹּהֵ֖ן מֵֽחַטָּאתֽוֹ׃ וְאִם־לֹ֨א תַגִּ֣יעַ יָדוֹ֮ דֵּ֣י<br> שֶׂה֒ וְהֵבִ֨יא אֶת־אֲשָׁמ֜וֹ אֲשֶׁ֣ר חָטָ֗א שְׁתֵּ֥י תֹרִ֛ים אֽוֹ־<br>שְׁנֵ֥י בְנֵֽי־יוֹנָ֖ה לַֽיהוָ֑ה אֶחָ֥ד לְחַטָּ֖את וְאֶחָ֥ד לְעֹלָֽה׃<br> וְהֵבִ֤יא אֹתָם֙ אֶל־הַכֹּהֵ֔ן וְהִקְרִ֛יב אֶת־אֲשֶׁ֥ר לַֽחַטָּ֖את<br> רִֽאשׁוֹנָ֑ה וּמָלַ֧ק אֶת־רֹאשׁ֛וֹ מִמּ֥וּל עָרְפּ֖וֹ וְלֹ֥א יַבְדִּֽיל׃<br> וְהִזָּ֞ה מִדַּ֤ם הַֽחַטָּאת֙ עַל־קִ֣יר הַמִּזְבֵּ֔חַ וְהַנִּשְׁאָ֣ר בַּדָּ֔ם<br> יִמָּצֵ֖ה אֶל־יְס֣וֹד הַמִּזְבֵּ֑חַ חַטָּ֖את הֽוּא׃ וְאֶת־הַשֵּׁנִ֛י<br> יַֽעֲשֶׂ֥ה עֹלָ֖ה כַּמִּשְׁפָּ֑ט וְכִפֶּ֨ר עָלָ֧יו הַכֹּהֵ֛ן מֵֽחַטָּאת֥וֹ<br> אֲשֶׁר־חָטָ֖א וְנִסְלַ֥ח לֽוֹ׃ {ס} {שביעי} וְאִם־<br>לֹא֩ תַשִּׂ֨יג יָד֜וֹ לִשְׁתֵּ֣י תֹרִ֗ים אוֹ֮ לִשְׁנֵ֣י בְנֵֽי־יוֹנָה֒<br> וְהֵבִ֨יא אֶת־קָרְבָּנ֜וֹ אֲשֶׁ֣ר חָטָ֗א עֲשִׂירִ֧ת הָֽאֵפָ֛ה סֹ֖לֶת<br> לְחַטָּ֑את לֹֽא־יָשִׂ֨ים עָלֶ֜יהָ שֶׁ֗מֶן וְלֹֽא־יִתֵּ֤ן עָלֶ֨יהָ֙ לְבֹנָ֔ה<br> כִּ֥י חַטָּ֖את הִֽוא׃ וֶֽהֱבִיאָהּ֮ אֶל־הַכֹּהֵן֒ וְקָמַ֣ץ הַכֹּהֵ֣ן ׀<br> מִ֠מֶּנָּה מְל֨וֹא קֻמְצ֜וֹ אֶת־אַזְכָּֽרָתָהּ֙ וְהִקְטִ֣יר הַמִּזְבֵּ֔חָה<br> עַ֖ל אִשֵּׁ֣י יְהוָ֑ה חַטָּ֖את הִֽוא׃ וְכִפֶּר֩ עָלָ֨יו הַכֹּהֵ֜ן עַל־<br>חַטָּאת֧וֹ אֲשֶׁר־חָטָ֛א מֵֽאַחַ֥ת מֵאֵ֖לֶּה וְנִסְלַ֣ח ל֑וֹ וְהָֽיְתָ֥ה<br> לַכֹּהֵ֖ן כַּמִּנְחָֽה׃ {ס} וַיְדַבֵּ֥ר יְהוָ֖ה אֶל־<br>מֹשֶׁ֥ה לֵּאמֹֽר׃ נֶ֚פֶשׁ כִּֽי־תִמְעֹ֣ל מַ֔עַל וְחָֽטְאָה֙ בִּשְׁגָגָ֔ה<br> מִקָּדְשֵׁ֖י יְהוָ֑ה וְהֵבִיא֩ אֶת־אֲשָׁמ֨וֹ לַֽיהוָ֜ה אַ֧יִל תָּמִ֣ים<br> מִן־הַצֹּ֗אן בְּעֶרְכְּךָ֛ כֶּֽסֶף־שְׁקָלִ֥ים בְּשֶֽׁקֶל־הַקֹּ֖דֶשׁ<br> לְאָשָֽׁם׃ וְאֵ֣ת אֲשֶׁר֩ חָטָ֨א מִן־הַקֹּ֜דֶשׁ יְשַׁלֵּ֗ם וְאֶת־<br>חֲמִֽישִׁתוֹ֙ יוֹסֵ֣ף עָלָ֔יו וְנָתַ֥ן אֹת֖וֹ לַכֹּהֵ֑ן וְהַכֹּהֵ֗ן יְכַפֵּ֥ר<br> עָלָ֛יו בְּאֵ֥יל הָֽאָשָׁ֖ם וְנִסְלַ֥ח לֽוֹ׃ {פ} וְאִם־נֶ֨פֶשׁ֙ כִּ֣י תֶֽחֱטָ֔א וְעָֽשְׂתָ֗ה אַחַת֙ מִכָּל־מִצְו֣‍ֹת<br> יְהוָ֔ה אֲשֶׁ֖ר לֹ֣א תֵֽעָשֶׂ֑ינָה וְלֹֽא־יָדַ֥ע וְאָשֵׁ֖ם וְנָשָׂ֥א<br> עֲו‍ֹנֽוֹ׃ וְ֠הֵבִיא אַ֣יִל תָּמִ֧ים מִן־הַצֹּ֛אן בְּעֶרְכְּךָ֥ לְאָשָׁ֖ם<br> אֶל־הַכֹּהֵ֑ן וְכִפֶּר֩ עָלָ֨יו הַכֹּהֵ֜ן עַ֣ל שִׁגְגָת֧וֹ אֲשֶׁר־<br>שָׁגָ֛ג וְה֥וּא לֹֽא־יָדַ֖ע וְנִסְלַ֥ח לֽוֹ׃ אָשָׁ֖ם ה֑וּא אָשֹׁ֥ם<br> אָשַׁ֖ם לַֽיהוָֽה׃ {פ} וַיְדַבֵּ֥ר יְהוָ֖ה אֶל־מֹשֶׁ֥ה לֵּאמֹֽר׃ נֶ֚פֶשׁ כִּ֣י תֶֽחֱטָ֔א וּמָֽעֲלָ֥ה<br> מַ֖עַל בַּֽיהוָ֑ה וְכִחֵ֨שׁ בַּֽעֲמִית֜וֹ בְּפִקָּד֗וֹן אֽוֹ־בִתְשׂ֤וּמֶת יָד֙<br> א֣וֹ בְגָזֵ֔ל א֖וֹ עָשַׁ֥ק אֶת־עֲמִיתֽוֹ׃ אֽוֹ־מָצָ֧א אֲבֵדָ֛ה וְכִ֥חֶשׁ<br> בָּ֖הּ וְנִשְׁבַּ֣ע עַל־שָׁ֑קֶר עַל־אַחַ֗ת מִכֹּ֛ל אֲשֶׁר־יַֽעֲשֶׂ֥ה<br> הָֽאָדָ֖ם לַֽחֲטֹ֥א בָהֵֽנָּה׃ וְהָיָה֮ כִּֽי־יֶחֱטָ֣א וְאָשֵׁם֒ וְהֵשִׁ֨יב<br> אֶת־הַגְּזֵלָ֜ה אֲשֶׁ֣ר גָּזָ֗ל א֤וֹ אֶת־הָעֹ֨שֶׁק֙ אֲשֶׁ֣ר עָשָׁ֔ק<br> א֚וֹ אֶת־הַפִּקָּד֔וֹן אֲשֶׁ֥ר הָפְקַ֖ד אִתּ֑וֹ א֥וֹ אֶת־הָֽאֲבֵדָ֖ה<br> אֲשֶׁ֥ר מָצָֽא׃ {מפטיר} א֠וֹ מִכֹּ֞ל אֲשֶׁר־יִשָּׁבַ֣ע עָלָיו֮ לַשֶּׁקֶר֒<br> וְשִׁלַּ֤ם אֹתוֹ֙ בְּרֹאשׁ֔וֹ וַחֲמִֽשִׁתָ֖יו יֹסֵ֣ף עָלָ֑יו לַֽאֲשֶׁ֨ר<br> ה֥וּא ל֛וֹ יִתְּנֶ֖נּוּ בְּי֥וֹם אַשְׁמָתֽוֹ׃ וְאֶת־אֲשָׁמ֥וֹ יָבִ֖יא לַֽיהוָ֑ה<br> אַ֣יִל תָּמִ֧ים מִן־הַצֹּ֛אן בְּעֶרְכְּךָ֥ לְאָשָׁ֖ם אֶל־הַכֹּהֵֽן׃`;export const pageWithoutNikud = `והביא את אשמו ליהוה על חטאתו אשר חטא<br> נקבה מן הצאן כשבה או שעירת עזים לחטאת<br> וכפר עליו הכהן מחטאתו ואם לא תגיע ידו די<br> שה והביא את אשמו אשר חטא שתי תרים או <br>שני בני יונה ליהוה אחד לחטאת ואחד לעלה<br> והביא אתם אל הכהן והקריב את אשר לחטאת<br> ראשונה ומלק את ראשו ממול ערפו ולא יבדיל<br> והזה מדם החטאת על קיר המזבח והנשאר בדם<br> ימצה אל יסוד המזבח חטאת הוא ואת השני<br> יעשה עלה כמשפט וכפר עליו הכהן מחטאתו<br> אשר חטא ונסלח לו {ס} {שביעי} ואם <br>לא תשיג ידו לשתי תרים או לשני בני יונה<br> והביא את קרבנו אשר חטא עשירת האפה סלת<br> לחטאת לא ישים עליה שמן ולא יתן עליה לבנה<br> כי חטאת הוא והביאה אל הכהן וקמץ הכהן <br> ממנה מלוא קמצו את אזכרתה והקטיר המזבחה<br> על אשי יהוה חטאת הוא וכפר עליו הכהן על <br>חטאתו אשר חטא מאחת מאלה ונסלח לו והיתה<br> לכהן כמנחה {ס} וידבר יהוה אל <br>משה לאמר נפש כי תמעל מעל וחטאה בשגגה<br> מקדשי יהוה והביא את אשמו ליהוה איל תמים<br> מן הצאן בערכך כסף שקלים בשקל הקדש<br> לאשם ואת אשר חטא מן הקדש ישלם ואת <br>חמישתו יוסף עליו ונתן אתו לכהן והכהן יכפר<br> עליו באיל האשם ונסלח לו {פ} ואם נפש כי תחטא ועשתה אחת מכל מצות<br> יהוה אשר לא תעשינה ולא ידע ואשם ונשא<br> עונו והביא איל תמים מן הצאן בערכך לאשם<br> אל הכהן וכפר עליו הכהן על שגגתו אשר <br>שגג והוא לא ידע ונסלח לו אשם הוא אשם<br> אשם ליהוה {פ} וידבר יהוה אל משה לאמר נפש כי תחטא ומעלה<br> מעל ביהוה וכחש בעמיתו בפקדון או בתשומת יד<br> או בגזל או עשק את עמיתו או מצא אבדה וכחש<br> בה ונשבע על שקר על אחת מכל אשר יעשה<br> האדם לחטא בהנה והיה כי יחטא ואשם והשיב<br> את הגזלה אשר גזל או את העשק אשר עשק<br> או את הפקדון אשר הפקד אתו או את האבדה<br> אשר מצא {מפטיר} או מכל אשר ישבע עליו לשקר<br> ושלם אתו בראשו וחמשתיו יסף עליו לאשר<br> הוא לו יתננו ביום אשמתו ואת אשמו יביא ליהוה<br> איל תמים מן הצאן בערכך לאשם אל הכהן`;