export const pageWithNikud = `{שביעי} וַיְהִ֥י כָל־הָאָ֖רֶץ שָׂפָ֣ה אֶחָ֑ת וּדְבָרִ֖ים אֲחָדִֽים׃ וַיְהִ֖י<br> בְּנָסְעָ֣ם מִקֶּ֑דֶם וַֽיִּמְצְא֥וּ בִקְעָ֛ה בְּאֶ֥רֶץ שִׁנְעָ֖ר וַיֵּ֥שְׁבוּ<br> שָֽׁם׃ וַיֹּֽאמְר֞וּ אִ֣ישׁ אֶל־רֵעֵ֗הוּ הָ֚בָה נִלְבְּנָ֣ה לְבֵנִ֔ים<br> וְנִשְׂרְפָ֖ה לִשְׂרֵפָ֑ה וַתְּהִ֨י לָהֶ֤ם הַלְּבֵנָה֙ לְאָ֔בֶן וְהַ֣חֵמָ֔ר<br> הָיָ֥ה לָהֶ֖ם לַחֹֽמֶר׃ וַיֹּֽאמְר֞וּ הָ֣בָה ׀ נִבְנֶה־לָּ֣נוּ עִ֗יר וּמִגְדָּל֙<br> וְרֹאשׁ֣וֹ בַשָּׁמַ֔יִם וְנַֽעֲשֶׂה־לָּ֖נוּ שֵׁ֑ם פֶּן־נָפ֖וּץ עַל־פְּנֵ֥י<br> כָל־הָאָֽרֶץ׃ וַיֵּ֣רֶד יְהוָ֔ה לִרְאֹ֥ת אֶת־הָעִ֖יר וְאֶת־הַמִּגְדָּ֑ל<br> אֲשֶׁ֥ר בָּנ֖וּ בְּנֵ֥י הָֽאָדָֽם׃ וַיֹּ֣אמֶר יְהוָ֗ה הֵ֣ן עַ֤ם אֶחָד֙<br> וְשָׂפָ֤ה אַחַת֙ לְכֻלָּ֔ם וְזֶ֖ה הַֽחִלָּ֣ם לַֽעֲשׂ֑וֹת וְעַתָּה֙ לֹֽא־<br>יִבָּצֵ֣ר מֵהֶ֔ם כֹּ֛ל אֲשֶׁ֥ר יָֽזְמ֖וּ לַֽעֲשֽׂוֹת׃ הָ֚בָה נֵֽרְדָ֔ה<br> וְנָֽבְלָ֥ה שָׁ֖ם שְׂפָתָ֑ם אֲשֶׁר֙ לֹ֣א יִשְׁמְע֔וּ אִ֖ישׁ שְׂפַ֥ת<br> רֵעֵֽהוּ׃ וַיָּ֨פֶץ יְהוָ֥ה אֹתָ֛ם מִשָּׁ֖ם עַל־פְּנֵ֣י כָל־הָאָ֑רֶץ<br> וַֽיַּחְדְּל֖וּ לִבְנֹ֥ת הָעִֽיר׃ עַל־כֵּ֞ן קָרָ֤א שְׁמָהּ֙ בָּבֶ֔ל כִּי־<br>שָׁ֛ם בָּלַ֥ל יְהוָ֖ה שְׂפַ֣ת כָּל־הָאָ֑רֶץ וּמִשָּׁם֙ הֱפִיצָ֣ם<br> יְהוָ֔ה עַל־פְּנֵ֖י כָּל־הָאָֽרֶץ׃ {פ} אֵ֚לֶּה תּֽוֹלְדֹ֣ת שֵׁ֔ם שֵׁ֚ם בֶּן־מְאַ֣ת שָׁנָ֔ה וַיּ֖וֹלֶד אֶת־<br>אַרְפַּכְשָׁ֑ד שְׁנָתַ֖יִם אַחַ֥ר הַמַּבּֽוּל׃ וַֽיְחִי־שֵׁ֗ם אַֽחֲרֵי֙<br> הֽוֹלִיד֣וֹ אֶת־אַרְפַּכְשָׁ֔ד חֲמֵ֥שׁ מֵא֖וֹת שָׁנָ֑ה וַיּ֥וֹלֶד בָּנִ֖ים<br> וּבָנֽוֹת׃ {ס} וְאַרְפַּכְשַׁ֣ד חַ֔י חָמֵ֥שׁ<br> וּשְׁלֹשִׁ֖ים שָׁנָ֑ה וַיּ֖וֹלֶד אֶת־שָֽׁלַח׃ וַיְחִ֣י אַרְפַּכְשַׁ֗ד<br> אַֽחֲרֵי֙ הֽוֹלִיד֣וֹ אֶת־שֶׁ֔לַח שָׁלֹ֣שׁ שָׁנִ֔ים וְאַרְבַּ֥ע מֵא֖וֹת<br> שָׁנָ֑ה וַיּ֥וֹלֶד בָּנִ֖ים וּבָנֽוֹת׃ {ס} וְשֶׁ֥לַח<br> חַ֖י שְׁלֹשִׁ֣ים שָׁנָ֑ה וַיּ֖וֹלֶד אֶת־עֵֽבֶר׃ וַֽיְחִי־שֶׁ֗לַח אַֽחֲרֵי֙<br> הֽוֹלִיד֣וֹ אֶת־עֵ֔בֶר שָׁלֹ֣שׁ שָׁנִ֔ים וְאַרְבַּ֥ע מֵא֖וֹת שָׁנָ֑ה<br> וַיּ֥וֹלֶד בָּנִ֖ים וּבָנֽוֹת׃ {ס} וַֽיְחִי־עֵ֕בֶר<br> אַרְבַּ֥ע וּשְׁלֹשִׁ֖ים שָׁנָ֑ה וַיּ֖וֹלֶד אֶת־פָּֽלֶג׃ וַֽיְחִי־עֵ֗בֶר<br> אַֽחֲרֵי֙ הֽוֹלִיד֣וֹ אֶת־פֶּ֔לֶג שְׁלֹשִׁ֣ים שָׁנָ֔ה וְאַרְבַּ֥ע מֵא֖וֹת<br> שָׁנָ֑ה וַיּ֥וֹלֶד בָּנִ֖ים וּבָנֽוֹת׃ {ס} וַֽיְחִי־פֶ֖לֶג<br> שְׁלֹשִׁ֣ים שָׁנָ֑ה וַיּ֖וֹלֶד אֶת־רְעֽוּ׃ וַֽיְחִי־פֶ֗לֶג אַֽחֲרֵי֙ הֽוֹלִיד֣וֹ<br> אֶת־רְע֔וּ תֵּ֥שַׁע שָׁנִ֖ים וּמָאתַ֣יִם שָׁנָ֑ה וַיּ֥וֹלֶד בָּנִ֖ים<br> וּבָנֽוֹת׃ {ס} וַיְחִ֣י רְע֔וּ שְׁתַּ֥יִם וּשְׁלֹשִׁ֖ים<br> שָׁנָ֑ה וַיּ֖וֹלֶד אֶת־שְׂרֽוּג׃ וַיְחִ֣י רְע֗וּ אַֽחֲרֵי֙ הֽוֹלִיד֣וֹ<br> אֶת־שְׂר֔וּג שֶׁ֥בַע שָׁנִ֖ים וּמָאתַ֣יִם שָׁנָ֑ה וַיּ֥וֹלֶד בָּנִ֖ים<br> וּבָנֽוֹת׃ {ס} וַיְחִ֥י שְׂר֖וּג שְׁלֹשִׁ֣ים שָׁנָ֑ה<br> וַיּ֖וֹלֶד אֶת־נָחֽוֹר׃ וַיְחִ֣י שְׂר֗וּג אַֽחֲרֵ֛י הֽוֹלִיד֥וֹ אֶת־נָח֖וֹר<br> מָאתַ֣יִם שָׁנָ֑ה וַיּ֥וֹלֶד בָּנִ֖ים וּבָנֽוֹת׃ {ס} וַיְחִ֣י<br> נָח֔וֹר תֵּ֥שַׁע וְעֶשְׂרִ֖ים שָׁנָ֑ה וַיּ֖וֹלֶד אֶת־תָּֽרַח׃ וַיְחִ֣י נָח֗וֹר<br> אַֽחֲרֵי֙ הֽוֹלִיד֣וֹ אֶת־תֶּ֔רַח תְּשַֽׁע־עֶשְׂרֵ֥ה שָׁנָ֖ה וּמְאַ֣ת<br> שָׁנָ֑ה וַיּ֥וֹלֶד בָּנִ֖ים וּבָנֽוֹת׃ {ס} וַֽיְחִי־<br>תֶ֖רַח שִׁבְעִ֣ים שָׁנָ֑ה וַיּ֨וֹלֶד֙ אֶת־אַבְרָ֔ם אֶת־נָח֖וֹר<br> וְאֶת־הָרָֽן׃ וְאֵ֨לֶּה֙ תּֽוֹלְדֹ֣ת תֶּ֔רַח תֶּ֚רַח הוֹלִ֣יד אֶת־<br>אַבְרָ֔ם אֶת־נָח֖וֹר וְאֶת־הָרָ֑ן וְהָרָ֖ן הוֹלִ֥יד אֶת־לֽוֹט׃`;
export const pageWithoutNikud = `{שביעי} ויהי כל הארץ שפה אחת ודברים אחדים ויהי<br> בנסעם מקדם וימצאו בקעה בארץ שנער וישבו<br> שם ויאמרו איש אל רעהו הבה נלבנה לבנים<br> ונשרפה לשרפה ותהי להם הלבנה לאבן והחמר<br> היה להם לחמר ויאמרו הבה  נבנה לנו עיר ומגדל<br> וראשו בשמים ונעשה לנו שם פן נפוץ על פני<br> כל הארץ וירד יהוה לראת את העיר ואת המגדל<br> אשר בנו בני האדם ויאמר יהוה הן עם אחד<br> ושפה אחת לכלם וזה החלם לעשות ועתה לא <br>יבצר מהם כל אשר יזמו לעשות הבה נרדה<br> ונבלה שם שפתם אשר לא ישמעו איש שפת<br> רעהו ויפץ יהוה אתם משם על פני כל הארץ<br> ויחדלו לבנת העיר על כן קרא שמה בבל כי <br>שם בלל יהוה שפת כל הארץ ומשם הפיצם<br> יהוה על פני כל הארץ {פ} אלה תולדת שם שם בן מאת שנה ויולד את <br>ארפכשד שנתים אחר המבול ויחי שם אחרי<br> הולידו את ארפכשד חמש מאות שנה ויולד בנים<br> ובנות {ס} וארפכשד חי חמש<br> ושלשים שנה ויולד את שלח ויחי ארפכשד<br> אחרי הולידו את שלח שלש שנים וארבע מאות<br> שנה ויולד בנים ובנות {ס} ושלח<br> חי שלשים שנה ויולד את עבר ויחי שלח אחרי<br> הולידו את עבר שלש שנים וארבע מאות שנה<br> ויולד בנים ובנות {ס} ויחי עבר<br> ארבע ושלשים שנה ויולד את פלג ויחי עבר<br> אחרי הולידו את פלג שלשים שנה וארבע מאות<br> שנה ויולד בנים ובנות {ס} ויחי פלג<br> שלשים שנה ויולד את רעו ויחי פלג אחרי הולידו<br> את רעו תשע שנים ומאתים שנה ויולד בנים<br> ובנות {ס} ויחי רעו שתים ושלשים<br> שנה ויולד את שרוג ויחי רעו אחרי הולידו<br> את שרוג שבע שנים ומאתים שנה ויולד בנים<br> ובנות {ס} ויחי שרוג שלשים שנה<br> ויולד את נחור ויחי שרוג אחרי הולידו את נחור<br> מאתים שנה ויולד בנים ובנות {ס} ויחי<br> נחור תשע ועשרים שנה ויולד את תרח ויחי נחור<br> אחרי הולידו את תרח תשע עשרה שנה ומאת<br> שנה ויולד בנים ובנות {ס} ויחי <br>תרח שבעים שנה ויולד את אברם את נחור<br> ואת הרן ואלה תולדת תרח תרח הוליד את <br>אברם את נחור ואת הרן והרן הוליד את לוט`;
