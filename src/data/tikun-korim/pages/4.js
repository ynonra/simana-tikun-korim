export const pageWithNikud = `וְה֖וּא יִמְשָׁל־בָּֽךְ׃ {ס} וּלְאָדָ֣ם אָמַ֗ר כִּֽי־<br>שָׁמַעְתָּ֮ לְק֣וֹל אִשְׁתֶּךָ֒ וַתֹּ֨אכַל֙ מִן־הָעֵ֔ץ אֲשֶׁ֤ר צִוִּיתִ֨יךָ֙<br> לֵאמֹ֔ר לֹ֥א תֹאכַ֖ל מִמֶּ֑נּוּ אֲרוּרָ֤ה הָֽאֲדָמָה֙ בַּֽעֲבוּרֶ֔ךָ<br> בְּעִצָּבוֹן֙ תֹּֽאכְלֶ֔נָּה כֹּ֖ל יְמֵ֥י חַיֶּֽיךָ׃ וְק֥וֹץ וְדַרְדַּ֖ר תַּצְמִ֣יחַֽ<br> לָ֑ךְ וְאָֽכַלְתָּ֖ אֶת־עֵ֥שֶׂב הַשָּׂדֶֽה׃ בְּזֵעַ֤ת אַפֶּ֨יךָ֙ תֹּ֣אכַל<br> לֶ֔חֶם עַ֤ד שֽׁוּבְךָ֙ אֶל־הָ֣אֲדָמָ֔ה כִּ֥י מִמֶּ֖נָּה לֻקָּ֑חְתָּ כִּֽי־עָפָ֣ר<br> אַ֔תָּה וְאֶל־עָפָ֖ר תָּשֽׁוּב׃ וַיִּקְרָ֧א הָֽאָדָ֛ם שֵׁ֥ם אִשְׁתּ֖וֹ חַוָּ֑ה<br> כִּ֛י הִ֥וא הָֽיְתָ֖ה אֵ֥ם כָּל־חָֽי׃ וַיַּעַשׂ֩ יְהוָ֨ה אֱלֹהִ֜ים לְאָדָ֧ם<br> וּלְאִשְׁתּ֛וֹ כָּתְנ֥וֹת ע֖וֹר וַיַּלְבִּשֵֽׁם׃ {פ} {רביעי} וַיֹּ֣אמֶר ׀ יְהוָ֣ה אֱלֹהִ֗ים הֵ֤ן הָֽאָדָם֙ הָיָה֙ כְּאַחַ֣ד מִמֶּ֔נּוּ<br> לָדַ֖עַת ט֣וֹב וָרָ֑ע וְעַתָּ֣ה ׀ פֶּן־יִשְׁלַ֣ח יָד֗וֹ וְלָקַח֙ גַּ֚ם מֵעֵ֣ץ<br> הַֽחַיִּ֔ים וְאָכַ֖ל וָחַ֥י לְעֹלָֽם׃ וַֽיְשַׁלְּחֵ֛הוּ יְהוָ֥ה אֱלֹהִ֖ים מִגַּן־<br>עֵ֑דֶן לַֽעֲבֹד֙ אֶת־הָ֣אֲדָמָ֔ה אֲשֶׁ֥ר לֻקַּ֖ח מִשָּֽׁם׃ וַיְגָ֖רֶשׁ<br> אֶת־הָֽאָדָ֑ם וַיַּשְׁכֵּן֩ מִקֶּ֨דֶם לְגַן־עֵ֜דֶן אֶת־הַכְּרֻבִ֗ים<br> וְאֵ֨ת לַ֤הַט הַחֶ֨רֶב֙ הַמִּתְהַפֶּ֔כֶת לִשְׁמֹ֕ר אֶת־דֶּ֖רֶךְ עֵ֥ץ<br> הַֽחַיִּֽים׃ {ס} וְהָ֣אָדָ֔ם יָדַ֖ע אֶת־חַוָּ֣ה<br> אִשְׁתּ֑וֹ וַתַּ֨הַר֙ וַתֵּ֣לֶד אֶת־קַ֔יִן וַתֹּ֕אמֶר קָנִ֥יתִי אִ֖ישׁ אֶת־<br>יְהוָֽה׃ וַתֹּ֣סֶף לָלֶ֔דֶת אֶת־אָחִ֖יו אֶת־הָ֑בֶל וַֽיְהִי־הֶ֨בֶל֙<br> רֹ֣עֵה צֹ֔אן וְקַ֕יִן הָיָ֖ה עֹבֵ֥ד אֲדָמָֽה׃ וַֽיְהִ֖י מִקֵּ֣ץ יָמִ֑ים<br> וַיָּבֵ֨א קַ֜יִן מִפְּרִ֧י הָֽאֲדָמָ֛ה מִנְחָ֖ה לַֽיהוָֽה׃ וְהֶ֨בֶל הֵבִ֥יא<br> גַם־ה֛וּא מִבְּכֹר֥וֹת צֹאנ֖וֹ וּמֵֽחֶלְבֵהֶ֑ן וַיִּ֣שַׁע יְהוָ֔ה אֶל־<br>הֶ֖בֶל וְאֶל־מִנְחָתֽוֹ׃ וְאֶל־קַ֥יִן וְאֶל־מִנְחָת֖וֹ לֹ֣א שָׁעָ֑ה<br> וַיִּ֤חַר לְקַ֨יִן֙ מְאֹ֔ד וַֽיִּפְּל֖וּ פָּנָֽיו׃ וַיֹּ֥אמֶר יְהוָ֖ה אֶל־קָ֑יִן<br> לָ֚מָּה חָ֣רָה לָ֔ךְ וְלָ֖מָּה נָֽפְל֥וּ פָנֶֽיךָ׃ הֲל֤וֹא אִם־תֵּיטִיב֙<br> שְׂאֵ֔ת וְאִם֙ לֹ֣א תֵיטִ֔יב לַפֶּ֖תַח חַטָּ֣את רֹבֵ֑ץ וְאֵלֶ֨יךָ֙<br> תְּשׁ֣וּקָת֔וֹ וְאַתָּ֖ה תִּמְשָׁל־בּֽוֹ׃ וַיֹּ֥אמֶר קַ֖יִן אֶל־הֶ֣בֶל<br> אָחִ֑יו וַֽיְהִי֙ בִּֽהְיוֹתָ֣ם בַּשָּׂדֶ֔ה וַיָּ֥קָם קַ֛יִן אֶל־הֶ֥בֶל אָחִ֖יו<br> וַיַּֽהַרְגֵֽהוּ׃ וַיֹּ֤אמֶר יְהוָה֙ אֶל־קַ֔יִן אֵ֖י הֶ֣בֶל אָחִ֑יךָ וַיֹּ֨אמֶר֙<br> לֹ֣א יָדַ֔עְתִּי הֲשֹׁמֵ֥ר אָחִ֖י אָנֹֽכִי׃ וַיֹּ֖אמֶר מֶ֣ה עָשִׂ֑יתָ ק֚וֹל<br> דְּמֵ֣י אָחִ֔יךָ צֹֽעֲקִ֥ים אֵלַ֖י מִן־הָֽאֲדָמָֽה׃ וְעַתָּ֖ה אָר֣וּר<br> אָ֑תָּה מִן־הָֽאֲדָמָה֙ אֲשֶׁ֣ר פָּֽצְתָ֣ה אֶת־פִּ֔יהָ לָקַ֛חַת אֶת־<br>דְּמֵ֥י אָחִ֖יךָ מִיָּדֶֽךָ׃ כִּ֤י תַֽעֲבֹד֙ אֶת־הָ֣אֲדָמָ֔ה לֹֽא־תֹסֵ֥ף<br> תֵּת־כֹּחָ֖הּ לָ֑ךְ נָ֥ע וָנָ֖ד תִּֽהְיֶ֥ה בָאָֽרֶץ׃ וַיֹּ֥אמֶר קַ֖יִן אֶל־<br>יְהוָ֑ה גָּד֥וֹל עֲו‍ֹנִ֖י מִנְּשֹֽׂא׃ הֵן֩ גֵּרַ֨שְׁתָּ אֹתִ֜י הַיּ֗וֹם מֵעַל֙<br> פְּנֵ֣י הָֽאֲדָמָ֔ה וּמִפָּנֶ֖יךָ אֶסָּתֵ֑ר וְהָיִ֜יתִי נָ֤ע וָנָד֙ בָּאָ֔רֶץ<br> וְהָיָ֥ה כָל־מֹֽצְאִ֖י יַֽהַרְגֵֽנִי׃ וַיֹּ֧אמֶר ל֣וֹ יְהוָ֗ה לָכֵן֙ כָּל־הֹרֵ֣ג<br> קַ֔יִן שִׁבְעָתַ֖יִם יֻקָּ֑ם וַיָּ֨שֶׂם יְהוָ֤ה לְקַ֨יִן֙ א֔וֹת לְבִלְתִּ֥י<br> הַכּוֹת־אֹת֖וֹ כָּל־מֹֽצְאֽוֹ׃ וַיֵּ֥צֵא קַ֖יִן מִלִּפְנֵ֣י יְהוָ֑ה וַיֵּ֥שֶׁב<br> בְּאֶֽרֶץ־נ֖וֹד קִדְמַת־עֵֽדֶן׃ וַיֵּ֤דַע קַ֨יִן֙ אֶת־אִשְׁתּ֔וֹ וַתַּ֖הַר<br> וַתֵּ֣לֶד אֶת־חֲנ֑וֹךְ וַֽיְהִי֙ בֹּ֣נֶה עִ֔יר וַיִּקְרָא֙ שֵׁ֣ם הָעִ֔יר<br> כְּשֵׁ֖ם בְּנ֥וֹ חֲנֽוֹךְ׃ וַיִּוָּלֵ֤ד לַֽחֲנוֹךְ֙ אֶת־עִירָ֔ד וְעִירָ֕ד<br> יָלַ֖ד אֶת־מְחֽוּיָאֵ֑ל וּמְחִיָּיאֵ֗ל יָלַד֙ אֶת־מְת֣וּשָׁאֵ֔ל`;export const pageWithoutNikud = `והוא ימשל בך {ס} ולאדם אמר כי <br>שמעת לקול אשתך ותאכל מן העץ אשר צויתיך<br> לאמר לא תאכל ממנו ארורה האדמה בעבורך<br> בעצבון תאכלנה כל ימי חייך וקוץ ודרדר תצמיח<br> לך ואכלת את עשב השדה בזעת אפיך תאכל<br> לחם עד שובך אל האדמה כי ממנה לקחת כי עפר<br> אתה ואל עפר תשוב ויקרא האדם שם אשתו חוה<br> כי הוא היתה אם כל חי ויעש יהוה אלהים לאדם<br> ולאשתו כתנות עור וילבשם {פ} {רביעי} ויאמר  יהוה אלהים הן האדם היה כאחד ממנו<br> לדעת טוב ורע ועתה  פן ישלח ידו ולקח גם מעץ<br> החיים ואכל וחי לעלם וישלחהו יהוה אלהים מגן <br>עדן לעבד את האדמה אשר לקח משם ויגרש<br> את האדם וישכן מקדם לגן עדן את הכרבים<br> ואת להט החרב המתהפכת לשמר את דרך עץ<br> החיים {ס} והאדם ידע את חוה<br> אשתו ותהר ותלד את קין ותאמר קניתי איש את <br>יהוה ותסף ללדת את אחיו את הבל ויהי הבל<br> רעה צאן וקין היה עבד אדמה ויהי מקץ ימים<br> ויבא קין מפרי האדמה מנחה ליהוה והבל הביא<br> גם הוא מבכרות צאנו ומחלבהן וישע יהוה אל <br>הבל ואל מנחתו ואל קין ואל מנחתו לא שעה<br> ויחר לקין מאד ויפלו פניו ויאמר יהוה אל קין<br> למה חרה לך ולמה נפלו פניך הלוא אם תיטיב<br> שאת ואם לא תיטיב לפתח חטאת רבץ ואליך<br> תשוקתו ואתה תמשל בו ויאמר קין אל הבל<br> אחיו ויהי בהיותם בשדה ויקם קין אל הבל אחיו<br> ויהרגהו ויאמר יהוה אל קין אי הבל אחיך ויאמר<br> לא ידעתי השמר אחי אנכי ויאמר מה עשית קול<br> דמי אחיך צעקים אלי מן האדמה ועתה ארור<br> אתה מן האדמה אשר פצתה את פיה לקחת את <br>דמי אחיך מידך כי תעבד את האדמה לא תסף<br> תת כחה לך נע ונד תהיה בארץ ויאמר קין אל <br>יהוה גדול עוני מנשא הן גרשת אתי היום מעל<br> פני האדמה ומפניך אסתר והייתי נע ונד בארץ<br> והיה כל מצאי יהרגני ויאמר לו יהוה לכן כל הרג<br> קין שבעתים יקם וישם יהוה לקין אות לבלתי<br> הכות אתו כל מצאו ויצא קין מלפני יהוה וישב<br> בארץ נוד קדמת עדן וידע קין את אשתו ותהר<br> ותלד את חנוך ויהי בנה עיר ויקרא שם העיר<br> כשם בנו חנוך ויולד לחנוך את עירד ועירד<br> ילד את מחויאל ומחייאל ילד את מתושאל`;