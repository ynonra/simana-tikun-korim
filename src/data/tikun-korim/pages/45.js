export const pageWithNikud = `וְגַ֛ם הִנֵּ֥ה הָרָ֖ה לִזְנוּנִ֑ים וַיֹּ֣אמֶר יְהוּדָ֔ה הֽוֹצִיא֖וּהָ וְתִשָּׂרֵֽף׃<br> הִ֣וא מוּצֵ֗את וְהִ֨יא שָֽׁלְחָ֤ה אֶל־חָמִ֨יהָ֙ לֵאמֹ֔ר לְאִישׁ֙<br> אֲשֶׁר־אֵ֣לֶּה לּ֔וֹ אָֽנֹכִ֖י הָרָ֑ה וַתֹּ֨אמֶר֙ הַכֶּר־נָ֔א לְמִ֞י<br> הַחֹתֶ֧מֶת וְהַפְּתִילִ֛ים וְהַמַּטֶּ֖ה הָאֵֽלֶּה׃ וַיַּכֵּ֣ר יְהוּדָ֗ה<br> וַיֹּ֨אמֶר֙ צָֽדְקָ֣ה מִמֶּ֔נִּי כִּֽי־עַל־כֵּ֥ן לֹֽא־נְתַתִּ֖יהָ לְשֵׁלָ֣ה<br> בְנִ֑י וְלֹֽא־יָסַ֥ף ע֖וֹד לְדַעְתָּֽהּ׃ וַיְהִ֖י בְּעֵ֣ת לִדְתָּ֑הּ וְהִנֵּ֥ה<br> תְאוֹמִ֖ים בְּבִטְנָֽהּ׃ וַיְהִ֥י בְלִדְתָּ֖הּ וַיִּתֶּן־יָ֑ד וַתִּקַּ֣ח הַמְיַלֶּ֗דֶת<br> וַתִּקְשֹׁ֨ר עַל־יָד֤וֹ שָׁנִי֙ לֵאמֹ֔ר זֶ֖ה יָצָ֥א רִֽאשֹׁנָֽה׃ וַיְהִ֣י ׀<br> כְּמֵשִׁ֣יב יָד֗וֹ וְהִנֵּה֙ יָצָ֣א אָחִ֔יו וַתֹּ֕אמֶר מַה־פָּרַ֖צְתָּ עָלֶ֣יךָ<br> פָּ֑רֶץ וַיִּקְרָ֥א שְׁמ֖וֹ פָּֽרֶץ׃ וְאַחַר֙ יָצָ֣א אָחִ֔יו אֲשֶׁ֥ר עַל־<br>יָד֖וֹ הַשָּׁנִ֑י וַיִּקְרָ֥א שְׁמ֖וֹ זָֽרַח׃ {ס} {חמישי} וְיוֹסֵ֖ף<br> הוּרַ֣ד מִצְרָ֑יְמָה וַיִּקְנֵ֡הוּ פּֽוֹטִיפַר֩ סְרִ֨יס פַּרְעֹ֜ה שַׂ֤ר<br> הַטַּבָּחִים֙ אִ֣ישׁ מִצְרִ֔י מִיַּד֙ הַיִּשְׁמְעֵאלִ֔ים אֲשֶׁ֥ר<br> הֽוֹרִדֻ֖הוּ שָֽׁמָּה׃ וַיְהִ֤י יְהוָה֙ אֶת־יוֹסֵ֔ף וַיְהִ֖י אִ֣ישׁ מַצְלִ֑יחַ<br> וַיְהִ֕י בְּבֵ֖ית אֲדֹנָ֥יו הַמִּצְרִֽי׃ וַיַּ֣רְא אֲדֹנָ֔יו כִּ֥י יְהוָ֖ה אִתּ֑וֹ<br> וְכֹל֙ אֲשֶׁר־ה֣וּא עֹשֶׂ֔ה יְהוָ֖ה מַצְלִ֥יחַ בְּיָדֽוֹ׃ וַיִּמְצָ֨א<br> יוֹסֵ֥ף חֵ֛ן בְּעֵינָ֖יו וַיְשָׁ֣רֶת אֹת֑וֹ וַיַּפְקִדֵ֨הוּ֙ עַל־בֵּית֔וֹ וְכָל־<br>יֶשׁ־ל֖וֹ נָתַ֥ן בְּיָדֽוֹ׃ וַיְהִ֡י מֵאָז֩ הִפְקִ֨יד אֹת֜וֹ בְּבֵית֗וֹ וְעַל֙<br> כָּל־אֲשֶׁ֣ר יֶשׁ־ל֔וֹ וַיְבָ֧רֶךְ יְהוָ֛ה אֶת־בֵּ֥ית הַמִּצְרִ֖י בִּגְלַ֣ל<br> יוֹסֵ֑ף וַיְהִ֞י בִּרְכַּ֤ת יְהוָה֙ בְּכָל־אֲשֶׁ֣ר יֶשׁ־ל֔וֹ בַּבַּ֖יִת<br> וּבַשָּׂדֶֽה׃ וַיַּֽעֲזֹ֣ב כָּל־אֲשֶׁר־לוֹ֮ בְּיַד־יוֹסֵף֒ וְלֹֽא־יָדַ֤ע<br> אִתּוֹ֙ מְא֔וּמָה כִּ֥י אִם־הַלֶּ֖חֶם אֲשֶׁר־ה֣וּא אוֹכֵ֑ל וַיְהִ֣י<br> יוֹסֵ֔ף יְפֵה־תֹ֖אַר וִיפֵ֥ה מַרְאֶֽה׃ {שישי} וַיְהִ֗י אַחַר֙ הַדְּבָרִ֣ים<br> הָאֵ֔לֶּה וַתִּשָּׂ֧א אֵֽשֶׁת־אֲדֹנָ֛יו אֶת־עֵינֶ֖יהָ אֶל־יוֹסֵ֑ף<br> וַתֹּ֖אמֶר שִׁכְבָ֥ה עִמִּֽי׃ וַיְמָאֵ֓ן ׀ וַיֹּ֨אמֶר֙ אֶל־אֵ֣שֶׁת אֲדֹנָ֔יו<br> הֵ֣ן אֲדֹנִ֔י לֹֽא־יָדַ֥ע אִתִּ֖י מַה־בַּבָּ֑יִת וְכֹ֥ל אֲשֶׁר־יֶשׁ־ל֖וֹ<br> נָתַ֥ן בְּיָדִֽי׃ אֵינֶ֨נּוּ גָד֜וֹל בַּבַּ֣יִת הַזֶּה֮ מִמֶּנִּי֒ וְלֹֽא־חָשַׂ֤ךְ<br> מִמֶּ֨נִּי֙ מְא֔וּמָה כִּ֥י אִם־אוֹתָ֖ךְ בַּֽאֲשֶׁ֣ר אַתְּ־אִשְׁתּ֑וֹ וְאֵ֨יךְ<br> אֶֽעֱשֶׂ֜ה הָֽרָעָ֤ה הַגְּדֹלָה֙ הַזֹּ֔את וְחָטָ֖אתִי לֵֽאלֹהִֽים׃ וַיְהִ֕י<br> כְּדַבְּרָ֥הּ אֶל־יוֹסֵ֖ף י֣וֹם ׀ י֑וֹם וְלֹֽא־שָׁמַ֥ע אֵלֶ֛יהָ לִשְׁכַּ֥ב<br> אֶצְלָ֖הּ לִֽהְי֥וֹת עִמָּֽהּ׃ וַֽיְהִי֙ כְּהַיּ֣וֹם הַזֶּ֔ה וַיָּבֹ֥א הַבַּ֖יְתָה<br> לַֽעֲשׂ֣וֹת מְלַאכְתּ֑וֹ וְאֵ֨ין אִ֜ישׁ מֵֽאַנְשֵׁ֥י הַבַּ֛יִת שָׁ֖ם בַּבָּֽיִת׃<br> וַתִּתְפְּשֵׂ֧הוּ בְּבִגְד֛וֹ לֵאמֹ֖ר שִׁכְבָ֣ה עִמִּ֑י וַיַּֽעֲזֹ֤ב בִּגְדוֹ֙<br> בְּיָדָ֔הּ וַיָּ֖נָס וַיֵּצֵ֥א הַחֽוּצָה׃ וַֽיְהִי֙ כִּרְאוֹתָ֔הּ כִּֽי־עָזַ֥ב בִּגְד֖וֹ<br> בְּיָדָ֑הּ וַיָּ֖נָס הַחֽוּצָה׃ וַתִּקְרָ֞א לְאַנְשֵׁ֣י בֵיתָ֗הּ וַתֹּ֤אמֶר<br> לָהֶם֙ לֵאמֹ֔ר רְא֗וּ הֵ֥בִיא לָ֛נוּ אִ֥ישׁ עִבְרִ֖י לְצַ֣חֶק<br> בָּ֑נוּ בָּ֤א אֵלַי֙ לִשְׁכַּ֣ב עִמִּ֔י וָֽאֶקְרָ֖א בְּק֥וֹל גָּדֽוֹל׃ וַיְהִ֣י<br> כְשָׁמְע֔וֹ כִּֽי־הֲרִימֹ֥תִי קוֹלִ֖י וָֽאֶקְרָ֑א וַיַּֽעֲזֹ֤ב בִּגְדוֹ֙ אֶצְלִ֔י<br> וַיָּ֖נָס וַיֵּצֵ֥א הַחֽוּצָה׃ וַתַּנַּ֥ח בִּגְד֖וֹ אֶצְלָ֑הּ עַד־בּ֥וֹא אֲדֹנָ֖יו<br> אֶל־בֵּיתֽוֹ׃ וַתְּדַבֵּ֣ר אֵלָ֔יו כַּדְּבָרִ֥ים הָאֵ֖לֶּה לֵאמֹ֑ר בָּֽא־<br>אֵלַ֞י הָעֶ֧בֶד הָֽעִבְרִ֛י אֲשֶׁר־הֵבֵ֥אתָ לָּ֖נוּ לְצַ֥חֶק בִּֽי׃ וַיְהִ֕י<br> כַּֽהֲרִימִ֥י קוֹלִ֖י וָֽאֶקְרָ֑א וַיַּֽעֲזֹ֥ב בִּגְד֛וֹ אֶצְלִ֖י וַיָּ֥נָס הַחֽוּצָה׃`;export const pageWithoutNikud = `וגם הנה הרה לזנונים ויאמר יהודה הוציאוה ותשרף<br> הוא מוצאת והיא שלחה אל חמיה לאמר לאיש<br> אשר אלה לו אנכי הרה ותאמר הכר נא למי<br> החתמת והפתילים והמטה האלה ויכר יהודה<br> ויאמר צדקה ממני כי על כן לא נתתיה לשלה<br> בני ולא יסף עוד לדעתה ויהי בעת לדתה והנה<br> תאומים בבטנה ויהי בלדתה ויתן יד ותקח המילדת<br> ותקשר על ידו שני לאמר זה יצא ראשנה ויהי <br> כמשיב ידו והנה יצא אחיו ותאמר מה פרצת עליך<br> פרץ ויקרא שמו פרץ ואחר יצא אחיו אשר על <br>ידו השני ויקרא שמו זרח {ס} {חמישי} ויוסף<br> הורד מצרימה ויקנהו פוטיפר סריס פרעה שר<br> הטבחים איש מצרי מיד הישמעאלים אשר<br> הורדהו שמה ויהי יהוה את יוסף ויהי איש מצליח<br> ויהי בבית אדניו המצרי וירא אדניו כי יהוה אתו<br> וכל אשר הוא עשה יהוה מצליח בידו וימצא<br> יוסף חן בעיניו וישרת אתו ויפקדהו על ביתו וכל <br>יש לו נתן בידו ויהי מאז הפקיד אתו בביתו ועל<br> כל אשר יש לו ויברך יהוה את בית המצרי בגלל<br> יוסף ויהי ברכת יהוה בכל אשר יש לו בבית<br> ובשדה ויעזב כל אשר לו ביד יוסף ולא ידע<br> אתו מאומה כי אם הלחם אשר הוא אוכל ויהי<br> יוסף יפה תאר ויפה מראה {שישי} ויהי אחר הדברים<br> האלה ותשא אשת אדניו את עיניה אל יוסף<br> ותאמר שכבה עמי וימאן  ויאמר אל אשת אדניו<br> הן אדני לא ידע אתי מה בבית וכל אשר יש לו<br> נתן בידי איננו גדול בבית הזה ממני ולא חשך<br> ממני מאומה כי אם אותך באשר את אשתו ואיך<br> אעשה הרעה הגדלה הזאת וחטאתי לאלהים ויהי<br> כדברה אל יוסף יום  יום ולא שמע אליה לשכב<br> אצלה להיות עמה ויהי כהיום הזה ויבא הביתה<br> לעשות מלאכתו ואין איש מאנשי הבית שם בבית<br> ותתפשהו בבגדו לאמר שכבה עמי ויעזב בגדו<br> בידה וינס ויצא החוצה ויהי כראותה כי עזב בגדו<br> בידה וינס החוצה ותקרא לאנשי ביתה ותאמר<br> להם לאמר ראו הביא לנו איש עברי לצחק<br> בנו בא אלי לשכב עמי ואקרא בקול גדול ויהי<br> כשמעו כי הרימתי קולי ואקרא ויעזב בגדו אצלי<br> וינס ויצא החוצה ותנח בגדו אצלה עד בוא אדניו<br> אל ביתו ותדבר אליו כדברים האלה לאמר בא <br>אלי העבד העברי אשר הבאת לנו לצחק בי ויהי<br> כהרימי קולי ואקרא ויעזב בגדו אצלי וינס החוצה`;