export const pageWithNikud = `וַתִּקְרָ֧א אֶת־שְׁמ֛וֹ יוֹסֵ֖ף לֵאמֹ֑ר יֹסֵ֧ף יְהוָ֛ה לִ֖י בֵּ֥ן אַחֵֽר׃<br> וַיְהִ֕י כַּֽאֲשֶׁ֛ר יָֽלְדָ֥ה רָחֵ֖ל אֶת־יוֹסֵ֑ף וַיֹּ֤אמֶר יַֽעֲקֹב֙ אֶל־<br>לָבָ֔ן שַׁלְּחֵ֨נִי֙ וְאֵ֣לְכָ֔ה אֶל־מְקוֹמִ֖י וּלְאַרְצִֽי׃ תְּנָ֞ה אֶת־נָשַׁ֣י<br> וְאֶת־יְלָדַ֗י אֲשֶׁ֨ר עָבַ֧דְתִּי אֹֽתְךָ֛ בָּהֵ֖ן וְאֵלֵ֑כָה כִּ֚י אַתָּ֣ה<br> יָדַ֔עְתָּ אֶת־עֲבֹֽדָתִ֖י אֲשֶׁ֥ר עֲבַדְתִּֽיךָ׃ וַיֹּ֤אמֶר אֵלָיו֙ לָבָ֔ן<br> אִם־נָ֛א מָצָ֥אתִי חֵ֖ן בְּעֵינֶ֑יךָ נִחַ֕שְׁתִּי וַיְבָֽרְכֵ֥נִי יְהוָ֖ה<br> בִּגְלָלֶֽךָ׃ וַיֹּאמַ֑ר נָקְבָ֧ה שְׂכָֽרְךָ֛ עָלַ֖י וְאֶתֵּֽנָה׃ וַיֹּ֣אמֶר<br> אֵלָ֔יו אַתָּ֣ה יָדַ֔עְתָּ אֵ֖ת אֲשֶׁ֣ר עֲבַדְתִּ֑יךָ וְאֵ֛ת אֲשֶׁר־הָיָ֥ה<br> מִקְנְךָ֖ אִתִּֽי׃ כִּ֡י מְעַט֩ אֲשֶׁר־הָיָ֨ה לְךָ֤ לְפָנַי֙ וַיִּפְרֹ֣ץ לָרֹ֔ב<br> וַיְבָ֧רֶךְ יְהוָ֛ה אֹֽתְךָ֖ לְרַגְלִ֑י וְעַתָּ֗ה מָתַ֛י אֶֽעֱשֶׂ֥ה גַם־אָֽנֹכִ֖י<br> לְבֵיתִֽי׃ וַיֹּ֖אמֶר מָ֣ה אֶתֶּן־לָ֑ךְ וַיֹּ֤אמֶר יַֽעֲקֹב֙ לֹֽא־תִתֶּן־לִ֣י<br> מְא֔וּמָה אִם־תַּֽעֲשֶׂה־לִּי֙ הַדָּבָ֣ר הַזֶּ֔ה אָשׁ֛וּבָה אֶרְעֶ֥ה<br> צֹֽאנְךָ֖ אֶשְׁמֹֽר׃ אֶֽעֱבֹ֨ר בְּכָל־צֹֽאנְךָ֜ הַיּ֗וֹם הָסֵ֨ר מִשָּׁ֜ם<br> כָּל־שֶׂ֣ה ׀ נָקֹ֣ד וְטָל֗וּא וְכָל־שֶׂה־חוּם֙ בַּכְּשָׂבִ֔ים וְטָל֥וּא<br> וְנָקֹ֖ד בָּֽעִזִּ֑ים וְהָיָ֖ה שְׂכָרִֽי׃ וְעָֽנְתָה־בִּ֤י צִדְקָתִי֙ בְּי֣וֹם<br> מָחָ֔ר כִּֽי־תָב֥וֹא עַל־שְׂכָרִ֖י לְפָנֶ֑יךָ כֹּ֣ל אֲשֶׁר־אֵינֶנּוּ֩ נָקֹ֨ד<br> וְטָל֜וּא בָּֽעִזִּ֗ים וְחוּם֙ בַּכְּשָׂבִ֔ים גָּנ֥וּב ה֖וּא אִתִּֽי׃ וַיֹּ֥אמֶר<br> לָבָ֖ן הֵ֑ן ל֖וּ יְהִ֥י כִדְבָרֶֽךָ׃ וַיָּ֣סַר בַּיּוֹם֩ הַה֨וּא אֶת־הַתְּיָשִׁ֜ים<br> הָֽעֲקֻדִּ֣ים וְהַטְּלֻאִ֗ים וְאֵ֤ת כָּל־הָֽעִזִּים֙ הַנְּקֻדּ֣וֹת וְהַטְּלֻאֹ֔ת<br> כֹּ֤ל אֲשֶׁר־לָבָן֙ בּ֔וֹ וְכָל־ח֖וּם בַּכְּשָׂבִ֑ים וַיִּתֵּ֖ן בְּיַד־בָּנָֽיו׃<br> וַיָּ֗שֶׂם דֶּ֚רֶךְ שְׁלֹ֣שֶׁת יָמִ֔ים בֵּינ֖וֹ וּבֵ֣ין יַֽעֲקֹ֑ב וְיַֽעֲקֹ֗ב<br> רֹעֶ֛ה אֶת־צֹ֥אן לָבָ֖ן הַנּֽוֹתָרֹֽת׃ וַיִּֽקַּֽח־ל֣וֹ יַֽעֲקֹ֗ב מַקַּ֥ל<br> לִבְנֶ֛ה לַ֖ח וְל֣וּז וְעַרְמ֑וֹן וַיְפַצֵּ֤ל בָּהֵן֙ פְּצָל֣וֹת לְבָנ֔וֹת<br> מַחְשֹׂף֙ הַלָּבָ֔ן אֲשֶׁ֖ר עַל־הַמַּקְלֽוֹת׃ וַיַּצֵּ֗ג אֶת־הַמַּקְלוֹת֙<br> אֲשֶׁ֣ר פִּצֵּ֔ל בָּֽרְהָטִ֖ים בְּשִֽׁקְת֣וֹת הַמָּ֑יִם אֲשֶׁר֩ תָּבֹ֨אןָ<br> הַצֹּ֤אן לִשְׁתּוֹת֙ לְנֹ֣כַח הַצֹּ֔אן וַיֵּחַ֖מְנָה בְּבֹאָ֥ן לִשְׁתּֽוֹת׃<br> וַיֶּֽחֱמ֥וּ הַצֹּ֖אן אֶל־הַמַּקְל֑וֹת וַתֵּלַ֣דְןָ הַצֹּ֔אן עֲקֻדִּ֥ים<br> נְקֻדִּ֖ים וּטְלֻאִֽים׃ וְהַכְּשָׂבִים֮ הִפְרִ֣יד יַֽעֲקֹב֒ וַ֠יִּתֵּן פְּנֵ֨י<br> הַצֹּ֧אן אֶל־עָקֹ֛ד וְכָל־ח֖וּם בְּצֹ֣אן לָבָ֑ן וַיָּֽשֶׁת־ל֤וֹ עֲדָרִים֙<br> לְבַדּ֔וֹ וְלֹ֥א שָׁתָ֖ם עַל־צֹ֥אן לָבָֽן׃ וְהָיָ֗ה בְּכָל־יַחֵם֮ הַצֹּ֣אן<br> הַמְקֻשָּׁרוֹת֒ וְשָׂ֨ם יַֽעֲקֹ֧ב אֶת־הַמַּקְל֛וֹת לְעֵינֵ֥י הַצֹּ֖אן<br> בָּֽרְהָטִ֑ים לְיַחְמֵ֖נָּה בַּמַּקְלֽוֹת׃ וּבְהַֽעֲטִ֥יף הַצֹּ֖אן לֹ֣א<br> יָשִׂ֑ים וְהָיָ֤ה הָֽעֲטֻפִים֙ לְלָבָ֔ן וְהַקְּשֻׁרִ֖ים לְיַֽעֲקֹֽב׃ וַיִּפְרֹ֥ץ<br> הָאִ֖ישׁ מְאֹ֣ד מְאֹ֑ד וַֽיְהִי־לוֹ֙ צֹ֣אן רַבּ֔וֹת וּשְׁפָחוֹת֙<br> וַֽעֲבָדִ֔ים וּגְמַלִּ֖ים וַֽחֲמֹרִֽים׃ וַיִּשְׁמַ֗ע אֶת־דִּבְרֵ֤י בְנֵֽי־לָבָן֙<br> לֵאמֹ֔ר לָקַ֣ח יַֽעֲקֹ֔ב אֵ֖ת כָּל־אֲשֶׁ֣ר לְאָבִ֑ינוּ וּמֵֽאֲשֶׁ֣ר<br> לְאָבִ֔ינוּ עָשָׂ֕ה אֵ֥ת כָּל־הַכָּבֹ֖ד הַזֶּֽה׃ וַיַּ֥רְא יַֽעֲקֹ֖ב אֶת־פְּנֵ֣י<br> לָבָ֑ן וְהִנֵּ֥ה אֵינֶנּ֛וּ עִמּ֖וֹ כִּתְמ֥וֹל שִׁלְשֽׁוֹם׃ וַיֹּ֤אמֶר יְהוָה֙<br> אֶֽל־יַעֲקֹ֔ב שׁ֛וּב אֶל־אֶ֥רֶץ אֲבוֹתֶ֖יךָ וּלְמֽוֹלַדְתֶּ֑ךָ וְאֶֽהְיֶ֖ה<br> עִמָּֽךְ׃ וַיִּשְׁלַ֣ח יַֽעֲקֹ֔ב וַיִּקְרָ֖א לְרָחֵ֣ל וּלְלֵאָ֑ה הַשָּׂדֶ֖ה<br> אֶל־צֹאנֽוֹ׃ וַיֹּ֣אמֶר לָהֶ֗ן רֹאֶ֤ה אָֽנֹכִי֙ אֶת־פְּנֵ֣י אֲבִיכֶ֔ן כִּֽי־<br>אֵינֶ֥נּוּ אֵלַ֖י כִּתְמֹ֣ל שִׁלְשֹׁ֑ם וֵֽאלֹהֵ֣י אָבִ֔י הָיָ֖ה עִמָּדִֽי׃`;export const pageWithoutNikud = `ותקרא את שמו יוסף לאמר יסף יהוה לי בן אחר<br> ויהי כאשר ילדה רחל את יוסף ויאמר יעקב אל <br>לבן שלחני ואלכה אל מקומי ולארצי תנה את נשי<br> ואת ילדי אשר עבדתי אתך בהן ואלכה כי אתה<br> ידעת את עבדתי אשר עבדתיך ויאמר אליו לבן<br> אם נא מצאתי חן בעיניך נחשתי ויברכני יהוה<br> בגללך ויאמר נקבה שכרך עלי ואתנה ויאמר<br> אליו אתה ידעת את אשר עבדתיך ואת אשר היה<br> מקנך אתי כי מעט אשר היה לך לפני ויפרץ לרב<br> ויברך יהוה אתך לרגלי ועתה מתי אעשה גם אנכי<br> לביתי ויאמר מה אתן לך ויאמר יעקב לא תתן לי<br> מאומה אם תעשה לי הדבר הזה אשובה ארעה<br> צאנך אשמר אעבר בכל צאנך היום הסר משם<br> כל שה  נקד וטלוא וכל שה חום בכשבים וטלוא<br> ונקד בעזים והיה שכרי וענתה בי צדקתי ביום<br> מחר כי תבוא על שכרי לפניך כל אשר איננו נקד<br> וטלוא בעזים וחום בכשבים גנוב הוא אתי ויאמר<br> לבן הן לו יהי כדברך ויסר ביום ההוא את התישים<br> העקדים והטלאים ואת כל העזים הנקדות והטלאת<br> כל אשר לבן בו וכל חום בכשבים ויתן ביד בניו<br> וישם דרך שלשת ימים בינו ובין יעקב ויעקב<br> רעה את צאן לבן הנותרת ויקח לו יעקב מקל<br> לבנה לח ולוז וערמון ויפצל בהן פצלות לבנות<br> מחשף הלבן אשר על המקלות ויצג את המקלות<br> אשר פצל ברהטים בשקתות המים אשר תבאן<br> הצאן לשתות לנכח הצאן ויחמנה בבאן לשתות<br> ויחמו הצאן אל המקלות ותלדן הצאן עקדים<br> נקדים וטלאים והכשבים הפריד יעקב ויתן פני<br> הצאן אל עקד וכל חום בצאן לבן וישת לו עדרים<br> לבדו ולא שתם על צאן לבן והיה בכל יחם הצאן<br> המקשרות ושם יעקב את המקלות לעיני הצאן<br> ברהטים ליחמנה במקלות ובהעטיף הצאן לא<br> ישים והיה העטפים ללבן והקשרים ליעקב ויפרץ<br> האיש מאד מאד ויהי לו צאן רבות ושפחות<br> ועבדים וגמלים וחמרים וישמע את דברי בני לבן<br> לאמר לקח יעקב את כל אשר לאבינו ומאשר<br> לאבינו עשה את כל הכבד הזה וירא יעקב את פני<br> לבן והנה איננו עמו כתמול שלשום ויאמר יהוה<br> אל יעקב שוב אל ארץ אבותיך ולמולדתך ואהיה<br> עמך וישלח יעקב ויקרא לרחל וללאה השדה<br> אל צאנו ויאמר להן ראה אנכי את פני אביכן כי <br>איננו אלי כתמל שלשם ואלהי אבי היה עמדי`;