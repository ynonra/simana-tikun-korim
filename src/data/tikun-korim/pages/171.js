export const pageWithNikud = `וַיֵּ֤רֶד הָעֲמָֽלֵקִי֙ וְהַֽכְּנַעֲנִ֔י הַיֹּשֵׁ֖ב בָּהָ֣ר הַה֑וּא וַיַּכּ֥וּם<br> וַֽיַּכְּת֖וּם עַד־הַֽחָרְמָֽה׃ {פ} וַיְדַבֵּ֥ר יְהוָ֖ה אֶל־מֹשֶׁ֥ה לֵּאמֹֽר׃ דַּבֵּר֙ אֶל־בְּנֵ֣י יִשְׂרָאֵ֔ל<br> וְאָֽמַרְתָּ֖ אֲלֵהֶ֑ם כִּ֣י תָבֹ֗אוּ אֶל־אֶ֨רֶץ֙ מוֹשְׁבֹ֣תֵיכֶ֔ם<br> אֲשֶׁ֥ר אֲנִ֖י נֹתֵ֥ן לָכֶֽם׃ וַֽעֲשִׂיתֶ֨ם אִשֶּׁ֤ה לַֽיהוָה֙ עֹלָ֣ה אוֹ־<br>זֶ֔בַח לְפַלֵּא־נֶ֨דֶר֙ א֣וֹ בִנְדָבָ֔ה א֖וֹ בְּמֹֽעֲדֵיכֶ֑ם לַֽעֲשׂ֞וֹת<br> רֵ֤יחַ נִיחֹ֨חַ֙ לַֽיהוָ֔ה מִן־הַבָּקָ֖ר א֥וֹ מִן־הַצֹּֽאן׃ וְהִקְרִ֛יב<br> הַמַּקְרִ֥יב קָרְבָּנ֖וֹ לַֽיהוָ֑ה מִנְחָה֙ סֹ֣לֶת עִשָּׂר֔וֹן בָּל֕וּל<br> בִּרְבִעִ֥ית הַהִ֖ין שָֽׁמֶן׃ וְיַ֤יִן לַנֶּ֨סֶךְ֙ רְבִיעִ֣ית הַהִ֔ין<br> תַּֽעֲשֶׂ֥ה עַל־הָֽעֹלָ֖ה א֣וֹ לַזָּ֑בַח לַכֶּ֖בֶשׂ הָֽאֶחָֽד׃ א֤וֹ<br> לָאַ֨יִל֙ תַּֽעֲשֶׂ֣ה מִנְחָ֔ה סֹ֖לֶת שְׁנֵ֣י עֶשְׂרֹנִ֑ים בְּלוּלָ֥ה<br> בַשֶּׁ֖מֶן שְׁלִשִׁ֥ית הַהִֽין׃ וְיַ֥יִן לַנֶּ֖סֶךְ שְׁלִשִׁ֣ית הַהִ֑ין<br> תַּקְרִ֥יב רֵֽיחַ־נִיחֹ֖חַ לַֽיהוָֽה׃ {חמישי} וְכִֽי־תַעֲשֶׂ֥ה בֶן־בָּקָ֖ר עֹלָ֣ה<br> אוֹ־זָ֑בַח לְפַלֵּא־נֶ֥דֶר אֽוֹ־שְׁלָמִ֖ים לַֽיהוָֽה׃ וְהִקְרִ֤יב<br> עַל־בֶּן־הַבָּקָר֙ מִנְחָ֔ה סֹ֖לֶת שְׁלֹשָׁ֣ה עֶשְׂרֹנִ֑ים בָּל֥וּל<br> בַּשֶּׁ֖מֶן חֲצִ֥י הַהִֽין׃ וְיַ֛יִן תַּקְרִ֥יב לַנֶּ֖סֶךְ חֲצִ֣י הַהִ֑ין<br> אִשֵּׁ֥ה רֵֽיחַ־נִיחֹ֖חַ לַֽיהוָֽה׃ כָּ֣כָה יֵֽעָשֶׂ֗ה לַשּׁוֹר֙ הָֽאֶחָ֔ד<br> א֖וֹ לָאַ֣יִל הָֽאֶחָ֑ד אֽוֹ־לַשֶּׂ֥ה בַכְּבָשִׂ֖ים א֥וֹ בָֽעִזִּֽים׃<br> כַּמִּסְפָּ֖ר אֲשֶׁ֣ר תַּֽעֲשׂ֑וּ כָּ֛כָה תַּֽעֲשׂ֥וּ לָֽאֶחָ֖ד כְּמִסְפָּרָֽם׃<br> כָּל־הָֽאֶזְרָ֥ח יַֽעֲשֶׂה־כָּ֖כָה אֶת־אֵ֑לֶּה לְהַקְרִ֛יב אִשֵּׁ֥ה<br> רֵֽיחַ־נִיחֹ֖חַ לַֽיהוָֽה׃ וְכִֽי־יָגוּר֩ אִתְּכֶ֨ם גֵּ֜ר א֤וֹ אֲשֶׁר־<br>בְּתֽוֹכְכֶם֙ לְדֹרֹ֣תֵיכֶ֔ם וְעָשָׂ֛ה אִשֵּׁ֥ה רֵֽיחַ־נִיחֹ֖חַ לַֽיהוָ֑ה<br> כַּֽאֲשֶׁ֥ר תַּֽעֲשׂ֖וּ כֵּ֥ן יַֽעֲשֶֽׂה׃ הַקָּהָ֕ל חֻקָּ֥ה אַחַ֛ת לָכֶ֖ם<br> וְלַגֵּ֣ר הַגָּ֑ר חֻקַּ֤ת עוֹלָם֙ לְדֹרֹ֣תֵיכֶ֔ם כָּכֶ֛ם כַּגֵּ֥ר יִֽהְיֶ֖ה<br> לִפְנֵ֥י יְהוָֽה׃ תּוֹרָ֥ה אַחַ֛ת וּמִשְׁפָּ֥ט אֶחָ֖ד יִֽהְיֶ֣ה לָכֶ֑ם<br> וְלַגֵּ֖ר הַגָּ֥ר אִתְּכֶֽם׃ {פ} {שישי} וַיְדַבֵּ֥ר יְהוָ֖ה אֶל־מֹשֶׁ֥ה לֵּאמֹֽר׃ דַּבֵּר֙ אֶל־בְּנֵ֣י<br> יִשְׂרָאֵ֔ל וְאָֽמַרְתָּ֖ אֲלֵהֶ֑ם בְּבֹֽאֲכֶם֙ אֶל־הָאָ֔רֶץ אֲשֶׁ֥ר<br> אֲנִ֛י מֵבִ֥יא אֶתְכֶ֖ם שָֽׁמָּה׃ וְהָיָ֕ה בַּֽאֲכָלְכֶ֖ם מִלֶּ֣חֶם<br> הָאָ֑רֶץ תָּרִ֥ימוּ תְרוּמָ֖ה לַֽיהוָֽה׃ רֵאשִׁית֙ עֲרִסֹ֣תֵכֶ֔ם<br> חַלָּ֖ה תָּרִ֣ימוּ תְרוּמָ֑ה כִּתְרוּמַ֣ת גֹּ֔רֶן כֵּ֖ן תָּרִ֥ימוּ<br> אֹתָֽהּ׃ מֵֽרֵאשִׁית֙ עֲרִסֹ֣תֵיכֶ֔ם תִּתְּנ֥וּ לַֽיהוָ֖ה תְּרוּמָ֑ה<br> לְדֹרֹ֖תֵיכֶֽם׃ {ס} וְכִ֣י תִשְׁגּ֔וּ וְלֹ֣א<br> תַֽעֲשׂ֔וּ אֵ֥ת כָּל־הַמִּצְו֖‍ֹת הָאֵ֑לֶּה אֲשֶׁר־דִּבֶּ֥ר יְהוָ֖ה<br> אֶל־מֹשֶֽׁה׃ אֵת֩ כָּל־אֲשֶׁ֨ר צִוָּ֧ה יְהוָ֛ה אֲלֵיכֶ֖ם בְּיַד־<br>מֹשֶׁ֑ה מִן־הַיּ֞וֹם אֲשֶׁ֨ר צִוָּ֧ה יְהוָ֛ה וָהָ֖לְאָה לְדֹרֹֽתֵיכֶֽם׃<br> וְהָיָ֗ה אִ֣ם מֵֽעֵינֵ֣י הָֽעֵדָה֮ נֶֽעֶשְׂתָ֣ה לִשְׁגָגָה֒ וְעָשׂ֣וּ<br> כָל־הָֽעֵדָ֡ה פַּ֣ר בֶּן־בָּקָר֩ אֶחָ֨ד לְעֹלָ֜ה לְרֵ֤יחַ נִיחֹ֨חַ֙<br> לַֽיהוָ֔ה וּמִנְחָת֥וֹ וְנִסְכּ֖וֹ כַּמִּשְׁפָּ֑ט וּשְׂעִיר־עִזִּ֥ים אֶחָ֖ד<br> לְחַטָּֽת׃ וְכִפֶּ֣ר הַכֹּהֵ֗ן עַֽל־כָּל־עֲדַ֛ת בְּנֵ֥י יִשְׂרָאֵ֖ל<br> וְנִסְלַ֣ח לָהֶ֑ם כִּֽי־שְׁגָגָ֣ה הִ֔וא וְהֵם֩ הֵבִ֨יאוּ אֶת־קָרְבָּנָ֜ם<br> אִשֶּׁ֣ה לַֽיהוָ֗ה וְחַטָּאתָ֛ם לִפְנֵ֥י יְהוָ֖ה עַל־שִׁגְגָתָֽם׃`;
export const pageWithoutNikud = `וירד העמלקי והכנעני הישב בהר ההוא ויכום<br> ויכתום עד החרמה {פ} וידבר יהוה אל משה לאמר דבר אל בני ישראל<br> ואמרת אלהם כי תבאו אל ארץ מושבתיכם<br> אשר אני נתן לכם ועשיתם אשה ליהוה עלה או <br>זבח לפלא נדר או בנדבה או במעדיכם לעשות<br> ריח ניחח ליהוה מן הבקר או מן הצאן והקריב<br> המקריב קרבנו ליהוה מנחה סלת עשרון בלול<br> ברבעית ההין שמן ויין לנסך רביעית ההין<br> תעשה על העלה או לזבח לכבש האחד או<br> לאיל תעשה מנחה סלת שני עשרנים בלולה<br> בשמן שלשית ההין ויין לנסך שלשית ההין<br> תקריב ריח ניחח ליהוה {חמישי} וכי תעשה בן בקר עלה<br> או זבח לפלא נדר או שלמים ליהוה והקריב<br> על בן הבקר מנחה סלת שלשה עשרנים בלול<br> בשמן חצי ההין ויין תקריב לנסך חצי ההין<br> אשה ריח ניחח ליהוה ככה יעשה לשור האחד<br> או לאיל האחד או לשה בכבשים או בעזים<br> כמספר אשר תעשו ככה תעשו לאחד כמספרם<br> כל האזרח יעשה ככה את אלה להקריב אשה<br> ריח ניחח ליהוה וכי יגור אתכם גר או אשר <br>בתוככם לדרתיכם ועשה אשה ריח ניחח ליהוה<br> כאשר תעשו כן יעשה הקהל חקה אחת לכם<br> ולגר הגר חקת עולם לדרתיכם ככם כגר יהיה<br> לפני יהוה תורה אחת ומשפט אחד יהיה לכם<br> ולגר הגר אתכם {פ} {שישי} וידבר יהוה אל משה לאמר דבר אל בני<br> ישראל ואמרת אלהם בבאכם אל הארץ אשר<br> אני מביא אתכם שמה והיה באכלכם מלחם<br> הארץ תרימו תרומה ליהוה ראשית ערסתכם<br> חלה תרימו תרומה כתרומת גרן כן תרימו<br> אתה מראשית ערסתיכם תתנו ליהוה תרומה<br> לדרתיכם {ס} וכי תשגו ולא<br> תעשו את כל המצות האלה אשר דבר יהוה<br> אל משה את כל אשר צוה יהוה אליכם ביד <br>משה מן היום אשר צוה יהוה והלאה לדרתיכם<br> והיה אם מעיני העדה נעשתה לשגגה ועשו<br> כל העדה פר בן בקר אחד לעלה לריח ניחח<br> ליהוה ומנחתו ונסכו כמשפט ושעיר עזים אחד<br> לחטת וכפר הכהן על כל עדת בני ישראל<br> ונסלח להם כי שגגה הוא והם הביאו את קרבנם<br> אשה ליהוה וחטאתם לפני יהוה על שגגתם`;
