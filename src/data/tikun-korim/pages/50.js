export const pageWithNikud = `וַיֹּ֥אמֶר אֲלֵהֶ֖ם יוֹסֵ֑ף ה֗וּא אֲשֶׁ֨ר דִּבַּ֧רְתִּי אֲלֵכֶ֛ם לֵאמֹ֖ר<br> מְרַגְּלִ֥ים אַתֶּֽם׃ בְּזֹ֖את תִּבָּחֵ֑נוּ חֵ֤י פַרְעֹה֙ אִם־תֵּֽצְא֣וּ מִזֶּ֔ה<br> כִּ֧י אִם־בְּב֛וֹא אֲחִיכֶ֥ם הַקָּטֹ֖ן הֵֽנָּה׃ שִׁלְח֨וּ מִכֶּ֣ם אֶחָד֮<br> וְיִקַּ֣ח אֶת־אֲחִיכֶם֒ וְאַתֶּם֙ הֵאָ֣סְר֔וּ וְיִבָּֽחֲנוּ֙ דִּבְרֵיכֶ֔ם<br> הַֽאֱמֶ֖ת אִתְּכֶ֑ם וְאִם־לֹ֕א חֵ֣י פַרְעֹ֔ה כִּ֥י מְרַגְּלִ֖ים אַתֶּֽם׃<br> וַיֶּֽאֱסֹ֥ף אֹתָ֛ם אֶל־מִשְׁמָ֖ר שְׁלֹ֥שֶׁת יָמִֽים׃ וַיֹּ֨אמֶר אֲלֵהֶ֤ם<br> יוֹסֵף֙ בַּיּ֣וֹם הַשְּׁלִישִׁ֔י זֹ֥את עֲשׂ֖וּ וִֽחְי֑וּ אֶת־הָֽאֱלֹהִ֖ים<br> אֲנִ֥י יָרֵֽא׃ {חמישי} אִם־כֵּנִ֣ים אַתֶּ֔ם אֲחִיכֶ֣ם אֶחָ֔ד יֵֽאָסֵ֖ר בְּבֵ֣ית<br> מִשְׁמַרְכֶ֑ם וְאַתֶּם֙ לְכ֣וּ הָבִ֔יאוּ שֶׁ֖בֶר רַֽעֲב֥וֹן בָּֽתֵּיכֶֽם׃<br> וְאֶת־אֲחִיכֶ֤ם הַקָּטֹן֙ תָּבִ֣יאוּ אֵלַ֔י וְיֵאָֽמְנ֥וּ דִבְרֵיכֶ֖ם<br> וְלֹ֣א תָמ֑וּתוּ וַיַּֽעֲשׂוּ־כֵֽן׃ וַיֹּֽאמְר֞וּ אִ֣ישׁ אֶל־אָחִ֗יו אֲבָל֮<br> אֲשֵׁמִ֣ים ׀ אֲנַחְנוּ֮ עַל־אָחִינוּ֒ אֲשֶׁ֨ר רָאִ֜ינוּ צָרַ֥ת נַפְשׁ֛וֹ<br> בְּהִתְחַֽנְנ֥וֹ אֵלֵ֖ינוּ וְלֹ֣א שָׁמָ֑עְנוּ עַל־כֵּן֙ בָּ֣אָה אֵלֵ֔ינוּ<br> הַצָּרָ֖ה הַזֹּֽאת׃ וַיַּעַן֩ רְאוּבֵ֨ן אֹתָ֜ם לֵאמֹ֗ר הֲלוֹא֩ אָמַ֨רְתִּי<br> אֲלֵיכֶ֧ם ׀ לֵאמֹ֛ר אַל־תֶּֽחֶטְא֥וּ בַיֶּ֖לֶד וְלֹ֣א שְׁמַעְתֶּ֑ם וְגַם־<br>דָּמ֖וֹ הִנֵּ֥ה נִדְרָֽשׁ׃ וְהֵם֙ לֹ֣א יָֽדְע֔וּ כִּ֥י שֹׁמֵ֖עַ יוֹסֵ֑ף כִּ֥י<br> הַמֵּלִ֖יץ בֵּֽינֹתָֽם׃ וַיִּסֹּ֥ב מֵֽעֲלֵיהֶ֖ם וַיֵּ֑בְךְּ וַיָּ֤שָׁב אֲלֵהֶם֙<br> וַיְדַבֵּ֣ר אֲלֵהֶ֔ם וַיִּקַּ֤ח מֵֽאִתָּם֙ אֶת־שִׁמְע֔וֹן וַיֶּֽאֱסֹ֥ר אֹת֖וֹ<br> לְעֵֽינֵיהֶֽם׃ וַיְצַ֣ו יוֹסֵ֗ף וַיְמַלְא֣וּ אֶת־כְּלֵיהֶם֮ בָּר֒ וּלְהָשִׁ֤יב<br> כַּסְפֵּיהֶם֙ אִ֣ישׁ אֶל־שַׂקּ֔וֹ וְלָתֵ֥ת לָהֶ֛ם צֵדָ֖ה לַדָּ֑רֶךְ<br> וַיַּ֥עַשׂ לָהֶ֖ם כֵּֽן׃ וַיִּשְׂא֥וּ אֶת־שִׁבְרָ֖ם עַל־חֲמֹֽרֵיהֶ֑ם<br> וַיֵּֽלְכ֖וּ מִשָּֽׁם׃ וַיִּפְתַּ֨ח הָֽאֶחָ֜ד אֶת־שַׂקּ֗וֹ לָתֵ֥ת מִסְפּ֛וֹא<br> לַֽחֲמֹר֖וֹ בַּמָּל֑וֹן וַיַּרְא֙ אֶת־כַּסְפּ֔וֹ וְהִנֵּה־ה֖וּא בְּפִ֥י<br> אַמְתַּחְתּֽוֹ׃ וַיֹּ֤אמֶר אֶל־אֶחָיו֙ הוּשַׁ֣ב כַּסְפִּ֔י וְגַ֖ם הִנֵּ֣ה<br> בְאַמְתַּחְתִּ֑י וַיֵּצֵ֣א לִבָּ֗ם וַיֶּֽחֶרְד֞וּ אִ֤ישׁ אֶל־אָחִיו֙ לֵאמֹ֔ר<br> מַה־זֹּ֛את עָשָׂ֥ה אֱלֹהִ֖ים לָֽנוּ׃ וַיָּבֹ֛אוּ אֶל־יַֽעֲקֹ֥ב אֲבִיהֶ֖ם<br> אַ֣רְצָה כְּנָ֑עַן וַיַּגִּ֣ידוּ ל֔וֹ אֵ֛ת כָּל־הַקֹּרֹ֥ת אֹתָ֖ם לֵאמֹֽר׃<br> דִּ֠בֶּר הָאִ֨ישׁ אֲדֹנֵ֥י הָאָ֛רֶץ אִתָּ֖נוּ קָשׁ֑וֹת וַיִּתֵּ֣ן אֹתָ֔נוּ<br> כִּֽמְרַגְּלִ֖ים אֶת־הָאָֽרֶץ׃ וַנֹּ֥אמֶר אֵלָ֖יו כֵּנִ֣ים אֲנָ֑חְנוּ לֹ֥א<br> הָיִ֖ינוּ מְרַגְּלִֽים׃ שְׁנֵים־עָשָׂ֥ר אֲנַ֛חְנוּ אַחִ֖ים בְּנֵ֣י אָבִ֑ינוּ<br> הָֽאֶחָ֣ד אֵינֶ֔נּוּ וְהַקָּטֹ֥ן הַיּ֛וֹם אֶת־אָבִ֖ינוּ בְּאֶ֥רֶץ כְּנָֽעַן׃<br> וַיֹּ֣אמֶר אֵלֵ֗ינוּ הָאִישׁ֙ אֲדֹנֵ֣י הָאָ֔רֶץ בְּזֹ֣את אֵדַ֔ע כִּ֥י כֵנִ֖ים<br> אַתֶּ֑ם אֲחִיכֶ֤ם הָֽאֶחָד֙ הַנִּ֣יחוּ אִתִּ֔י וְאֶת־רַֽעֲב֥וֹן בָּֽתֵּיכֶ֖ם<br> קְח֥וּ וָלֵֽכוּ׃ וְ֠הָבִיאוּ אֶת־אֲחִיכֶ֣ם הַקָּטֹן֮ אֵלַי֒ וְאֵֽדְעָ֗ה<br> כִּ֣י לֹ֤א מְרַגְּלִים֙ אַתֶּ֔ם כִּ֥י כֵנִ֖ים אַתֶּ֑ם אֶת־אֲחִיכֶם֙ אֶתֵּ֣ן<br> לָכֶ֔ם וְאֶת־הָאָ֖רֶץ תִּסְחָֽרוּ׃ וַיְהִ֗י הֵ֚ם מְרִיקִ֣ים שַׂקֵּיהֶ֔ם<br> וְהִנֵּה־אִ֥ישׁ צְרוֹר־כַּסְפּ֖וֹ בְּשַׂקּ֑וֹ וַיִּרְא֞וּ אֶת־צְרֹר֧וֹת<br> כַּסְפֵּיהֶ֛ם הֵ֥מָּה וַֽאֲבִיהֶ֖ם וַיִּירָֽאוּ׃ וַיֹּ֤אמֶר אֲלֵהֶם֙<br> יַֽעֲקֹ֣ב אֲבִיהֶ֔ם אֹתִ֖י שִׁכַּלְתֶּ֑ם יוֹסֵ֤ף אֵינֶ֨נּוּ֙ וְשִׁמְע֣וֹן<br> אֵינֶ֔נּוּ וְאֶת־בִּנְיָמִ֣ן תִּקָּ֔חוּ עָלַ֖י הָי֥וּ כֻלָּֽנָה׃ וַיֹּ֤אמֶר<br> רְאוּבֵן֙ אֶל־אָבִ֣יו לֵאמֹ֔ר אֶת־שְׁנֵ֤י בָנַי֙ תָּמִ֔ית אִם־לֹ֥א<br> אֲבִיאֶ֖נּוּ אֵלֶ֑יךָ תְּנָ֤ה אֹתוֹ֙ עַל־יָדִ֔י וַֽאֲנִ֖י אֲשִׁיבֶ֥נּוּ אֵלֶֽיךָ׃`;export const pageWithoutNikud = `ויאמר אלהם יוסף הוא אשר דברתי אלכם לאמר<br> מרגלים אתם בזאת תבחנו חי פרעה אם תצאו מזה<br> כי אם בבוא אחיכם הקטן הנה שלחו מכם אחד<br> ויקח את אחיכם ואתם האסרו ויבחנו דבריכם<br> האמת אתכם ואם לא חי פרעה כי מרגלים אתם<br> ויאסף אתם אל משמר שלשת ימים ויאמר אלהם<br> יוסף ביום השלישי זאת עשו וחיו את האלהים<br> אני ירא {חמישי} אם כנים אתם אחיכם אחד יאסר בבית<br> משמרכם ואתם לכו הביאו שבר רעבון בתיכם<br> ואת אחיכם הקטן תביאו אלי ויאמנו דבריכם<br> ולא תמותו ויעשו כן ויאמרו איש אל אחיו אבל<br> אשמים  אנחנו על אחינו אשר ראינו צרת נפשו<br> בהתחננו אלינו ולא שמענו על כן באה אלינו<br> הצרה הזאת ויען ראובן אתם לאמר הלוא אמרתי<br> אליכם  לאמר אל תחטאו בילד ולא שמעתם וגם <br>דמו הנה נדרש והם לא ידעו כי שמע יוסף כי<br> המליץ בינתם ויסב מעליהם ויבך וישב אלהם<br> וידבר אלהם ויקח מאתם את שמעון ויאסר אתו<br> לעיניהם ויצו יוסף וימלאו את כליהם בר ולהשיב<br> כספיהם איש אל שקו ולתת להם צדה לדרך<br> ויעש להם כן וישאו את שברם על חמריהם<br> וילכו משם ויפתח האחד את שקו לתת מספוא<br> לחמרו במלון וירא את כספו והנה הוא בפי<br> אמתחתו ויאמר אל אחיו הושב כספי וגם הנה<br> באמתחתי ויצא לבם ויחרדו איש אל אחיו לאמר<br> מה זאת עשה אלהים לנו ויבאו אל יעקב אביהם<br> ארצה כנען ויגידו לו את כל הקרת אתם לאמר<br> דבר האיש אדני הארץ אתנו קשות ויתן אתנו<br> כמרגלים את הארץ ונאמר אליו כנים אנחנו לא<br> היינו מרגלים שנים עשר אנחנו אחים בני אבינו<br> האחד איננו והקטן היום את אבינו בארץ כנען<br> ויאמר אלינו האיש אדני הארץ בזאת אדע כי כנים<br> אתם אחיכם האחד הניחו אתי ואת רעבון בתיכם<br> קחו ולכו והביאו את אחיכם הקטן אלי ואדעה<br> כי לא מרגלים אתם כי כנים אתם את אחיכם אתן<br> לכם ואת הארץ תסחרו ויהי הם מריקים שקיהם<br> והנה איש צרור כספו בשקו ויראו את צררות<br> כספיהם המה ואביהם וייראו ויאמר אלהם<br> יעקב אביהם אתי שכלתם יוסף איננו ושמעון<br> איננו ואת בנימן תקחו עלי היו כלנה ויאמר<br> ראובן אל אביו לאמר את שני בני תמית אם לא<br> אביאנו אליך תנה אתו על ידי ואני אשיבנו אליך`;