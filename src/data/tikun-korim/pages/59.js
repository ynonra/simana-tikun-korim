export const pageWithNikud = `יְהוּדָ֗ה אַתָּה֙ יוֹד֣וּךָ אַחֶ֔יךָ יָֽדְךָ֖ בְּעֹ֣רֶף אֹֽיְבֶ֑יךָ יִשְׁתַּֽחֲו֥וּ<br> לְךָ֖ בְּנֵ֥י אָבִֽיךָ׃ גּ֤וּר אַרְיֵה֙ יְהוּדָ֔ה מִטֶּ֖רֶף בְּנִ֣י עָלִ֑יתָ<br> כָּרַ֨ע רָבַ֧ץ כְּאַרְיֵ֛ה וּכְלָבִ֖יא מִ֥י יְקִימֶֽנּוּ׃ לֹֽא־יָס֥וּר שֵׁ֨בֶט֙<br> מִֽיהוּדָ֔ה וּמְחֹקֵ֖ק מִבֵּ֣ין רַגְלָ֑יו עַ֚ד כִּֽי־יָבֹ֣א שִׁילֹ֔ה וְל֖וֹ<br> יִקְּהַ֥ת עַמִּֽים׃ אֹֽסְרִ֤י לַגֶּ֨פֶן֙ עִירֹ֔ה וְלַשֹּֽׂרֵקָ֖ה בְּנִ֣י אֲתֹנ֑וֹ<br> כִּבֵּ֤ס בַּיַּ֨יִן֙ לְבֻשׁ֔וֹ וּבְדַם־עֲנָבִ֖ים סוּתֹֽה׃ חַכְלִילִ֥י עֵינַ֖יִם<br> מִיָּ֑יִן וּלְבֶן־שִׁנַּ֖יִם מֵֽחָלָֽב׃ {פ} זְבוּלֻ֕ן לְח֥וֹף יַמִּ֖ים יִשְׁכֹּ֑ן וְהוּא֙ לְח֣וֹף אֳנִיֹּ֔ת וְיַרְכָת֖וֹ<br> עַל־צִידֹֽן׃ {פ} יִשָּׂשכָ֖ר חֲמֹ֣ר גָּ֑רֶם רֹבֵ֖ץ בֵּ֥ין הַֽמִּשְׁפְּתָֽיִם׃ וַיַּ֤רְא מְנֻחָה֙<br> כִּ֣י ט֔וֹב וְאֶת־הָאָ֖רֶץ כִּ֣י נָעֵ֑מָה וַיֵּ֤ט שִׁכְמוֹ֙ לִסְבֹּ֔ל וַיְהִ֖י<br> לְמַס־עֹבֵֽד׃ {ס} דָּ֖ן יָדִ֣ין עַמּ֑וֹ כְּאַחַ֖ד<br> שִׁבְטֵ֥י יִשְׂרָאֵֽל׃ יְהִי־דָן֙ נָחָ֣שׁ עֲלֵי־דֶ֔רֶךְ שְׁפִיפֹ֖ן עֲלֵי־<br>אֹ֑רַח הַנֹּשֵׁךְ֙ עִקְּבֵי־ס֔וּס וַיִּפֹּ֥ל רֹֽכְב֖וֹ אָחֽוֹר׃ לִֽישׁוּעָתְךָ֖<br> קִוִּ֥יתִי יְהוָֽה׃ {ס} {חמישי} גָּ֖ד גְּד֣וּד יְגוּדֶ֑נּוּ וְה֖וּא<br> יָגֻ֥ד עָקֵֽב׃ {ס} מֵֽאָשֵׁ֖ר שְׁמֵנָ֣ה לַחְמ֑וֹ<br> וְה֥וּא יִתֵּ֖ן מַֽעֲדַנֵּי־מֶֽלֶךְ׃ {ס} נַפְתָּלִ֖י<br> אַיָּלָ֣ה שְׁלֻחָ֑ה הַנֹּתֵ֖ן אִמְרֵי־שָֽׁפֶר׃ {ס} בֵּ֤ן<br> פֹּרָת֙ יוֹסֵ֔ף בֵּ֥ן פֹּרָ֖ת עֲלֵי־עָ֑יִן בָּנ֕וֹת צָֽעֲדָ֖ה עֲלֵי־שֽׁוּר׃<br> וַֽיְמָרְרֻ֖הוּ וָרֹ֑בּוּ וַֽיִּשְׂטְמֻ֖הוּ בַּֽעֲלֵ֥י חִצִּֽים׃ וַתֵּ֤שֶׁב בְּאֵיתָן֙<br> קַשְׁתּ֔וֹ וַיָּפֹ֖זּוּ זְרֹעֵ֣י יָדָ֑יו מִידֵי֙ אֲבִ֣יר יַֽעֲקֹ֔ב מִשָּׁ֥ם<br> רֹעֶ֖ה אֶ֥בֶן יִשְׂרָאֵֽל׃ מֵאֵ֨ל אָבִ֜יךָ וְיַעְזְרֶ֗ךָּ וְאֵ֤ת שַׁדַּי֙<br> וִיבָ֣רְכֶ֔ךָּ בִּרְכֹ֤ת שָׁמַ֨יִם֙ מֵעָ֔ל בִּרְכֹ֥ת תְּה֖וֹם רֹבֶ֣צֶת<br> תָּ֑חַת בִּרְכֹ֥ת שָׁדַ֖יִם וָרָֽחַם׃ בִּרְכֹ֣ת אָבִ֗יךָ גָּֽבְרוּ֙ עַל־<br>בִּרְכֹ֣ת הוֹרַ֔י עַֽד־תַּאֲוַ֖ת גִּבְעֹ֣ת עוֹלָ֑ם תִּֽהְיֶ֨יןָ֙ לְרֹ֣אשׁ<br> יוֹסֵ֔ף וּלְקָדְקֹ֖ד נְזִ֥יר אֶחָֽיו׃ {פ} {שישי} בִּנְיָמִין֙ זְאֵ֣ב יִטְרָ֔ף בַּבֹּ֖קֶר יֹ֣אכַל עַ֑ד וְלָעֶ֖רֶב יְחַלֵּ֥ק<br> שָׁלָֽל׃ כָּל־אֵ֛לֶּה שִׁבְטֵ֥י יִשְׂרָאֵ֖ל שְׁנֵ֣ים עָשָׂ֑ר וְ֠זֹאת<br> אֲשֶׁר־דִּבֶּ֨ר לָהֶ֤ם אֲבִיהֶם֙ וַיְבָ֣רֶךְ אוֹתָ֔ם אִ֛ישׁ<br> אֲשֶׁ֥ר כְּבִרְכָת֖וֹ בֵּרַ֥ךְ אֹתָֽם׃ וַיְצַ֣ו אוֹתָ֗ם וַיֹּ֤אמֶר<br> אֲלֵהֶם֙ אֲנִי֙ נֶֽאֱסָ֣ף אֶל־עַמִּ֔י קִבְר֥וּ אֹתִ֖י אֶל־אֲבֹתָ֑י<br> אֶ֨ל־הַמְּעָרָ֔ה אֲשֶׁ֥ר בִּשְׂדֵ֖ה עֶפְר֥וֹן הַֽחִתִּֽי׃ בַּמְּעָרָ֞ה<br> אֲשֶׁ֨ר בִּשְׂדֵ֧ה הַמַּכְפֵּלָ֛ה אֲשֶׁ֥ר עַל־פְּנֵֽי־מַמְרֵ֖א<br> בְּאֶ֣רֶץ כְּנָ֑עַן אֲשֶׁר֩ קָנָ֨ה אַבְרָהָ֜ם אֶת־הַשָּׂדֶ֗ה מֵאֵ֛ת<br> עֶפְרֹ֥ן הַֽחִתִּ֖י לַֽאֲחֻזַּת־קָֽבֶר׃ שָׁ֣מָּה קָֽבְר֞וּ אֶת־אַבְרָהָ֗ם<br> וְאֵת֙ שָׂרָ֣ה אִשְׁתּ֔וֹ שָׁ֚מָּה קָֽבְר֣וּ אֶת־יִצְחָ֔ק וְאֵ֖ת<br> רִבְקָ֣ה אִשְׁתּ֑וֹ וְשָׁ֥מָּה קָבַ֖רְתִּי אֶת־לֵאָֽה׃ מִקְנֵ֧ה<br> הַשָּׂדֶ֛ה וְהַמְּעָרָ֥ה אֲשֶׁר־בּ֖וֹ מֵאֵ֥ת בְּנֵי־חֵֽת׃ וַיְכַ֤ל<br> יַֽעֲקֹב֙ לְצַוּ֣͏ֹת אֶת־בָּנָ֔יו וַיֶּֽאֱסֹ֥ף רַגְלָ֖יו אֶל־הַמִּטָּ֑ה וַיִּגְוַ֖ע<br> וַיֵּאָ֥סֶף אֶל־עַמָּֽיו׃ וַיִּפֹּ֥ל יוֹסֵ֖ף עַל־פְּנֵ֣י אָבִ֑יו וַיֵּ֥בְךְּ<br> עָלָ֖יו וַיִּשַּׁק־לֽוֹ׃ וַיְצַ֨ו יוֹסֵ֤ף אֶת־עֲבָדָיו֙ אֶת־הָרֹ֣פְאִ֔ים<br> לַֽחֲנֹ֖ט אֶת־אָבִ֑יו וַיַּֽחַנְט֥וּ הָרֹֽפְאִ֖ים אֶת־יִשְׂרָאֵֽל׃`;export const pageWithoutNikud = `יהודה אתה יודוך אחיך ידך בערף איביך ישתחוו<br> לך בני אביך גור אריה יהודה מטרף בני עלית<br> כרע רבץ כאריה וכלביא מי יקימנו לא יסור שבט<br> מיהודה ומחקק מבין רגליו עד כי יבא שילה ולו<br> יקהת עמים אסרי לגפן עירה ולשרקה בני אתנו<br> כבס ביין לבשו ובדם ענבים סותה חכלילי עינים<br> מיין ולבן שנים מחלב {פ} זבולן לחוף ימים ישכן והוא לחוף אנית וירכתו<br> על צידן {פ} יששכר חמר גרם רבץ בין המשפתים וירא מנחה<br> כי טוב ואת הארץ כי נעמה ויט שכמו לסבל ויהי<br> למס עבד {ס} דן ידין עמו כאחד<br> שבטי ישראל יהי דן נחש עלי דרך שפיפן עלי <br>ארח הנשך עקבי סוס ויפל רכבו אחור לישועתך<br> קויתי יהוה {ס} {חמישי} גד גדוד יגודנו והוא<br> יגד עקב {ס} מאשר שמנה לחמו<br> והוא יתן מעדני מלך {ס} נפתלי<br> אילה שלחה הנתן אמרי שפר {ס} בן<br> פרת יוסף בן פרת עלי עין בנות צעדה עלי שור<br> וימררהו ורבו וישטמהו בעלי חצים ותשב באיתן<br> קשתו ויפזו זרעי ידיו מידי אביר יעקב משם<br> רעה אבן ישראל מאל אביך ויעזרך ואת שדי<br> ויברכך ברכת שמים מעל ברכת תהום רבצת<br> תחת ברכת שדים ורחם ברכת אביך גברו על <br>ברכת הורי עד תאות גבעת עולם תהיין לראש<br> יוסף ולקדקד נזיר אחיו {פ} {שישי} בנימין זאב יטרף בבקר יאכל עד ולערב יחלק<br> שלל כל אלה שבטי ישראל שנים עשר וזאת<br> אשר דבר להם אביהם ויברך אותם איש<br> אשר כברכתו ברך אתם ויצו אותם ויאמר<br> אלהם אני נאסף אל עמי קברו אתי אל אבתי<br> אל המערה אשר בשדה עפרון החתי במערה<br> אשר בשדה המכפלה אשר על פני ממרא<br> בארץ כנען אשר קנה אברהם את השדה מאת<br> עפרן החתי לאחזת קבר שמה קברו את אברהם<br> ואת שרה אשתו שמה קברו את יצחק ואת<br> רבקה אשתו ושמה קברתי את לאה מקנה<br> השדה והמערה אשר בו מאת בני חת ויכל<br> יעקב לצות את בניו ויאסף רגליו אל המטה ויגוע<br> ויאסף אל עמיו ויפל יוסף על פני אביו ויבך<br> עליו וישק לו ויצו יוסף את עבדיו את הרפאים<br> לחנט את אביו ויחנטו הרפאים את ישראל`;