export const pageWithNikud = `וְזֶה־לְּךָ֞ תְּרוּמַ֣ת מַתָּנָ֗ם לְכָל־תְּנוּפֹת֮ בְּנֵ֣י יִשְׂרָאֵל֒<br> לְךָ֣ נְתַתִּ֗ים וּלְבָנֶ֧יךָ וְלִבְנֹתֶ֛יךָ אִתְּךָ֖ לְחָק־עוֹלָ֑ם כָּל־<br>טָה֥וֹר בְּבֵֽיתְךָ֖ יֹאכַ֥ל אֹתֽוֹ׃ כֹּ֚ל חֵ֣לֶב יִצְהָ֔ר וְכָל־חֵ֖לֶב<br> תִּיר֣וֹשׁ וְדָגָ֑ן רֵֽאשִׁיתָ֛ם אֲשֶׁר־יִתְּנ֥וּ לַֽיהוָ֖ה לְךָ֥ נְתַתִּֽים׃<br> בִּכּוּרֵ֞י כָּל־אֲשֶׁ֧ר בְּאַרְצָ֛ם אֲשֶׁר־יָבִ֥יאוּ לַֽיהוָ֖ה לְךָ֣<br> יִֽהְיֶ֑ה כָּל־טָה֥וֹר בְּבֵֽיתְךָ֖ יֹֽאכְלֶֽנּוּ׃ כָּל־חֵ֥רֶם בְּיִשְׂרָאֵ֖ל<br> לְךָ֥ יִֽהְיֶֽה׃ כָּל־פֶּ֣טֶר רֶ֠חֶם לְֽכָל־בָּשָׂ֞ר אֲשֶׁר־יַקְרִ֧יבוּ<br> לַֽיהוָ֛ה בָּֽאָדָ֥ם וּבַבְּהֵמָ֖ה יִֽהְיֶה־לָּ֑ךְ אַ֣ךְ ׀ פָּדֹ֣ה תִפְדֶּ֗ה<br> אֵ֚ת בְּכ֣וֹר הָֽאָדָ֔ם וְאֵ֛ת בְּכֽוֹר־הַבְּהֵמָ֥ה הַטְּמֵאָ֖ה<br> תִּפְדֶּֽה׃ וּפְדוּיָו֙ מִבֶּן־חֹ֣דֶשׁ תִּפְדֶּ֔ה בְּעֶ֨רְכְּךָ֔ כֶּ֛סֶף<br> חֲמֵ֥שֶׁת שְׁקָלִ֖ים בְּשֶׁ֣קֶל הַקֹּ֑דֶשׁ עֶשְׂרִ֥ים גֵּרָ֖ה הֽוּא׃<br> אַ֣ךְ בְּֽכוֹר־שׁ֡וֹר אֽוֹ־בְכ֨וֹר כֶּ֜שֶׂב אֽוֹ־בְכ֥וֹר עֵ֛ז לֹ֥א<br> תִפְדֶּ֖ה קֹ֣דֶשׁ הֵ֑ם אֶת־דָּמָ֞ם תִּזְרֹ֤ק עַל־הַמִּזְבֵּ֨חַ֙ וְאֶת־<br>חֶלְבָּ֣ם תַּקְטִ֔יר אִשֶּׁ֛ה לְרֵ֥יחַ נִיחֹ֖חַ לַֽיהוָֽה׃ וּבְשָׂרָ֖ם<br> יִֽהְיֶה־לָּ֑ךְ כַּֽחֲזֵ֧ה הַתְּנוּפָ֛ה וּכְשׁ֥וֹק הַיָּמִ֖ין לְךָ֥ יִֽהְיֶֽה׃<br> כֹּ֣ל ׀ תְּרוּמֹ֣ת הַקֳּדָשִׁ֗ים אֲשֶׁ֨ר יָרִ֥ימוּ בְנֵֽי־יִשְׂרָאֵל֮<br> לַֽיהוָה֒ נָתַ֣תִּֽי לְךָ֗ וּלְבָנֶ֧יךָ וְלִבְנֹתֶ֛יךָ אִתְּךָ֖ לְחָק־עוֹלָ֑ם<br> בְּרִית֩ מֶ֨לַח עוֹלָ֥ם הִוא֙ לִפְנֵ֣י יְהוָ֔ה לְךָ֖ וּֽלְזַרְעֲךָ֥<br> אִתָּֽךְ׃ וַיֹּ֨אמֶר יְהוָ֜ה אֶֽל־אַהֲרֹ֗ן בְּאַרְצָם֙ לֹ֣א תִנְחָ֔ל<br> וְחֵ֕לֶק לֹֽא־יִהְיֶ֥ה לְךָ֖ בְּתוֹכָ֑ם אֲנִ֤י חֶלְקְךָ֙ וְנַחֲלָ֣תְךָ֔<br> בְּת֖וֹךְ בְּנֵ֥י יִשְׂרָאֵֽל׃ {ס} {שביעי} וְלִבְנֵ֣י<br> לֵוִ֔י הִנֵּ֥ה נָתַ֛תִּי כָּל־מַֽעֲשֵׂ֥ר בְּיִשְׂרָאֵ֖ל לְנַֽחֲלָ֑ה חֵ֤לֶף<br> עֲבֹֽדָתָם֙ אֲשֶׁר־הֵ֣ם עֹֽבְדִ֔ים אֶת־עֲבֹדַ֖ת אֹ֥הֶל מוֹעֵֽד׃<br> וְלֹֽא־יִקְרְב֥וּ ע֛וֹד בְּנֵ֥י יִשְׂרָאֵ֖ל אֶל־אֹ֣הֶל מוֹעֵ֑ד<br> לָשֵׂ֥את חֵ֖טְא לָמֽוּת׃ וְעָבַ֨ד הַלֵּוִ֜י ה֗וּא אֶת־עֲבֹדַת֙<br> אֹ֣הֶל מוֹעֵ֔ד וְהֵ֖ם יִשְׂא֣וּ עֲו‍ֹנָ֑ם חֻקַּ֤ת עוֹלָם֙ לְדֹרֹ֣תֵיכֶ֔ם<br> וּבְתוֹךְ֙ בְּנֵ֣י יִשְׂרָאֵ֔ל לֹ֥א יִנְחֲל֖וּ נַֽחֲלָֽה׃ כִּ֞י אֶת־מַעְשַׂ֣ר<br> בְּנֵֽי־יִשְׂרָאֵ֗ל אֲשֶׁ֨ר יָרִ֤ימוּ לַֽיהוָה֙ תְּרוּמָ֔ה נָתַ֥תִּי<br> לַלְוִיִּ֖ם לְנַֽחֲלָ֑ה עַל־כֵּן֙ אָמַ֣רְתִּי לָהֶ֔ם בְּתוֹךְ֙ בְּנֵ֣י<br> יִשְׂרָאֵ֔ל לֹ֥א יִנְחֲל֖וּ נַֽחֲלָֽה׃ {פ} וַיְדַבֵּ֥ר יְהוָ֖ה אֶל־מֹשֶׁ֥ה לֵּאמֹֽר׃ וְאֶל־הַלְוִיִּ֣ם תְּדַבֵּר֮<br> וְאָֽמַרְתָּ֣ אֲלֵהֶם֒ כִּֽי־תִ֠קְחוּ מֵאֵ֨ת בְּנֵֽי־יִשְׂרָאֵ֜ל אֶת־<br>הַֽמַּעֲשֵׂ֗ר אֲשֶׁ֨ר נָתַ֧תִּי לָכֶ֛ם מֵֽאִתָּ֖ם בְּנַֽחֲלַתְכֶ֑ם<br> וַהֲרֵֽמֹתֶ֤ם מִמֶּ֨נּוּ֙ תְּרוּמַ֣ת יְהוָ֔ה מַֽעֲשֵׂ֖ר מִן־הַֽמַּעֲשֵֽׂר׃<br> וְנֶחְשַׁ֥ב לָכֶ֖ם תְּרֽוּמַתְכֶ֑ם כַּדָּגָן֙ מִן־הַגֹּ֔רֶן וְכַֽמְלֵאָ֖ה<br> מִן־הַיָּֽקֶב׃ כֵּ֣ן תָּרִ֤ימוּ גַם־אַתֶּם֙ תְּרוּמַ֣ת יְהוָ֔ה מִכֹּל֙<br> מַעְשְׂרֹ֣תֵיכֶ֔ם אֲשֶׁ֣ר תִּקְח֔וּ מֵאֵ֖ת בְּנֵ֣י יִשְׂרָאֵ֑ל<br> וּנְתַתֶּ֤ם מִמֶּ֨נּוּ֙ אֶת־תְּרוּמַ֣ת יְהוָ֔ה לְאַֽהֲרֹ֖ן הַכֹּהֵֽן׃<br> מִכֹּל֙ מַתְּנֹ֣תֵיכֶ֔ם תָּרִ֕ימוּ אֵ֖ת כָּל־תְּרוּמַ֣ת יְהוָ֑ה מִכָּ֨ל־<br>חֶלְבּ֔וֹ אֶֽת־מִקְדְּשׁ֖וֹ מִמֶּֽנּוּ׃ {מפטיר} וְאָֽמַרְתָּ֖ אֲלֵהֶ֑ם בַּהֲרִֽימְכֶ֤ם<br> אֶת־חֶלְבּוֹ֙ מִמֶּ֔נּוּ וְנֶחְשַׁב֙ לַלְוִיִּ֔ם כִּתְבוּאַ֥ת גֹּ֖רֶן<br> וְכִתְבוּאַ֥ת יָֽקֶב׃ וַֽאֲכַלְתֶּ֤ם אֹתוֹ֙ בְּכָל־מָק֔וֹם אַתֶּ֖ם`;export const pageWithoutNikud = `וזה לך תרומת מתנם לכל תנופת בני ישראל<br> לך נתתים ולבניך ולבנתיך אתך לחק עולם כל <br>טהור בביתך יאכל אתו כל חלב יצהר וכל חלב<br> תירוש ודגן ראשיתם אשר יתנו ליהוה לך נתתים<br> בכורי כל אשר בארצם אשר יביאו ליהוה לך<br> יהיה כל טהור בביתך יאכלנו כל חרם בישראל<br> לך יהיה כל פטר רחם לכל בשר אשר יקריבו<br> ליהוה באדם ובבהמה יהיה לך אך  פדה תפדה<br> את בכור האדם ואת בכור הבהמה הטמאה<br> תפדה ופדויו מבן חדש תפדה בערכך כסף<br> חמשת שקלים בשקל הקדש עשרים גרה הוא<br> אך בכור שור או בכור כשב או בכור עז לא<br> תפדה קדש הם את דמם תזרק על המזבח ואת <br>חלבם תקטיר אשה לריח ניחח ליהוה ובשרם<br> יהיה לך כחזה התנופה וכשוק הימין לך יהיה<br> כל  תרומת הקדשים אשר ירימו בני ישראל<br> ליהוה נתתי לך ולבניך ולבנתיך אתך לחק עולם<br> ברית מלח עולם הוא לפני יהוה לך ולזרעך<br> אתך ויאמר יהוה אל אהרן בארצם לא תנחל<br> וחלק לא יהיה לך בתוכם אני חלקך ונחלתך<br> בתוך בני ישראל {ס} {שביעי} ולבני<br> לוי הנה נתתי כל מעשר בישראל לנחלה חלף<br> עבדתם אשר הם עבדים את עבדת אהל מועד<br> ולא יקרבו עוד בני ישראל אל אהל מועד<br> לשאת חטא למות ועבד הלוי הוא את עבדת<br> אהל מועד והם ישאו עונם חקת עולם לדרתיכם<br> ובתוך בני ישראל לא ינחלו נחלה כי את מעשר<br> בני ישראל אשר ירימו ליהוה תרומה נתתי<br> ללוים לנחלה על כן אמרתי להם בתוך בני<br> ישראל לא ינחלו נחלה {פ} וידבר יהוה אל משה לאמר ואל הלוים תדבר<br> ואמרת אלהם כי תקחו מאת בני ישראל את <br>המעשר אשר נתתי לכם מאתם בנחלתכם<br> והרמתם ממנו תרומת יהוה מעשר מן המעשר<br> ונחשב לכם תרומתכם כדגן מן הגרן וכמלאה<br> מן היקב כן תרימו גם אתם תרומת יהוה מכל<br> מעשרתיכם אשר תקחו מאת בני ישראל<br> ונתתם ממנו את תרומת יהוה לאהרן הכהן<br> מכל מתנתיכם תרימו את כל תרומת יהוה מכל <br>חלבו את מקדשו ממנו {מפטיר} ואמרת אלהם בהרימכם<br> את חלבו ממנו ונחשב ללוים כתבואת גרן<br> וכתבואת יקב ואכלתם אתו בכל מקום אתם`;