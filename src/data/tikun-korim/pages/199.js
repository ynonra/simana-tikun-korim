export const pageWithNikud = `וְאֵ֣ת הֶֽעָרִ֗ים אֲשֶׁ֤ר תִּתְּנוּ֙ לַלְוִיִּ֔ם אֵ֚ת שֵׁשׁ־עָרֵ֣י<br> הַמִּקְלָ֔ט אֲשֶׁ֣ר תִּתְּנ֔וּ לָנֻ֥ס שָׁ֖מָּה הָֽרֹצֵ֑חַ וַֽעֲלֵיהֶ֣ם<br> תִּתְּנ֔וּ אַרְבָּעִ֥ים וּשְׁתַּ֖יִם עִֽיר׃ כָּל־הֶֽעָרִ֗ים אֲשֶׁ֤ר תִּתְּנוּ֙<br> לַלְוִיִּ֔ם אַרְבָּעִ֥ים וּשְׁמֹנֶ֖ה עִ֑יר אֶתְהֶ֖ן וְאֶת־מִגְרְשֵׁיהֶֽן׃<br> וְהֶֽעָרִ֗ים אֲשֶׁ֤ר תִּתְּנוּ֙ מֵֽאֲחֻזַּ֣ת בְּנֵֽי־יִשְׂרָאֵ֔ל מֵאֵ֤ת הָרַב֙<br> תַּרְבּ֔וּ וּמֵאֵ֥ת הַמְעַ֖ט תַּמְעִ֑יטוּ אִ֗ישׁ כְּפִ֤י נַֽחֲלָתוֹ֙ אֲשֶׁ֣ר<br> יִנְחָ֔לוּ יִתֵּ֥ן מֵֽעָרָ֖יו לַלְוִיִּֽם׃ {פ} {שישי, במחוברות שביעי} וַיְדַבֵּ֥ר יְהוָ֖ה אֶל־מֹשֶׁ֥ה לֵּאמֹֽר׃ דַּבֵּר֙ אֶל־בְּנֵ֣י יִשְׂרָאֵ֔ל<br> וְאָֽמַרְתָּ֖ אֲלֵהֶ֑ם כִּ֥י אַתֶּ֛ם עֹֽבְרִ֥ים אֶת־הַיַּרְדֵּ֖ן אַ֥רְצָה<br> כְּנָֽעַן׃ וְהִקְרִיתֶ֤ם לָכֶם֙ עָרִ֔ים עָרֵ֥י מִקְלָ֖ט תִּֽהְיֶ֣ינָה<br> לָכֶ֑ם וְנָ֥ס שָׁ֨מָּה֙ רֹצֵ֔חַ מַכֵּה־נֶ֖פֶשׁ בִּשְׁגָגָֽה׃ וְהָי֨וּ לָכֶ֧ם<br> הֶֽעָרִ֛ים לְמִקְלָ֖ט מִגֹּאֵ֑ל וְלֹ֤א יָמוּת֙ הָֽרֹצֵ֔חַ עַד־עָמְד֛וֹ<br> לִפְנֵ֥י הָֽעֵדָ֖ה לַמִּשְׁפָּֽט׃ וְהֶֽעָרִ֖ים אֲשֶׁ֣ר תִּתֵּ֑נוּ שֵׁשׁ־עָרֵ֥י<br> מִקְלָ֖ט תִּֽהְיֶ֥ינָה לָכֶֽם׃ אֵ֣ת ׀ שְׁלֹ֣שׁ הֶֽעָרִ֗ים תִּתְּנוּ֙ מֵעֵ֣בֶר<br> לַיַּרְדֵּ֔ן וְאֵת֙ שְׁלֹ֣שׁ הֶֽעָרִ֔ים תִּתְּנ֖וּ בְּאֶ֣רֶץ כְּנָ֑עַן עָרֵ֥י<br> מִקְלָ֖ט תִּֽהְיֶֽינָה׃ לִבְנֵ֣י יִשְׂרָאֵ֗ל וְלַגֵּ֤ר וְלַתּוֹשָׁב֙ בְּתוֹכָ֔ם<br> תִּֽהְיֶ֛ינָה שֵׁשׁ־הֶֽעָרִ֥ים הָאֵ֖לֶּה לְמִקְלָ֑ט לָנ֣וּס שָׁ֔מָּה<br> כָּל־מַכֵּה־נֶ֖פֶשׁ בִּשְׁגָגָֽה׃ וְאִם־בִּכְלִ֨י בַרְזֶ֧ל ׀ הִכָּ֛הוּ וַיָּמֹ֖ת<br> רֹצֵ֣חַֽ ה֑וּא מ֥וֹת יוּמַ֖ת הָֽרֹצֵֽחַ׃ וְאִ֡ם בְּאֶ֣בֶן יָד֩ אֲשֶׁר־<br>יָמ֨וּת בָּ֥הּ הִכָּ֛הוּ וַיָּמֹ֖ת רֹצֵ֣חַֽ ה֑וּא מ֥וֹת יוּמַ֖ת הָֽרֹצֵֽחַ׃ א֡וֹ<br> בִּכְלִ֣י עֵֽץ־יָד֩ אֲשֶׁר־יָמ֨וּת בּ֥וֹ הִכָּ֛הוּ וַיָּמֹ֖ת רֹצֵ֣חַֽ ה֑וּא<br> מ֥וֹת יוּמַ֖ת הָֽרֹצֵֽחַ׃ גֹּאֵ֣ל הַדָּ֔ם ה֥וּא יָמִ֖ית אֶת־הָֽרֹצֵ֑חַ<br> בְּפִגְעוֹ־ב֖וֹ ה֥וּא יְמִתֶֽנּוּ׃ וְאִם־בְּשִׂנְאָ֖ה יֶהְדֳּפֶ֑נּוּ אֽוֹ־<br>הִשְׁלִ֥יךְ עָלָ֛יו בִּצְדִיָּ֖ה וַיָּמֹֽת׃ א֣וֹ בְאֵיבָ֞ה הִכָּ֤הוּ בְיָדוֹ֙<br> וַיָּמֹ֔ת מֽוֹת־יוּמַ֥ת הַמַּכֶּ֖ה רֹצֵ֣חַֽ ה֑וּא גֹּאֵ֣ל הַדָּ֗ם יָמִ֛ית<br> אֶת־הָֽרֹצֵ֖חַ בְּפִגְעוֹ־בֽוֹ׃ וְאִם־בְּפֶ֥תַע בְּלֹֽא־אֵיבָ֖ה הֲדָפ֑וֹ<br> אוֹ־הִשְׁלִ֥יךְ עָלָ֛יו כָּל־כְּלִ֖י בְּלֹ֥א צְדִיָּֽה׃ א֣וֹ בְכָל־אֶ֜בֶן<br> אֲשֶׁר־יָמ֥וּת בָּהּ֙ בְּלֹ֣א רְא֔וֹת וַיַּפֵּ֥ל עָלָ֖יו וַיָּמֹ֑ת וְהוּא֙<br> לֹֽא־אוֹיֵ֣ב ל֔וֹ וְלֹ֥א מְבַקֵּ֖שׁ רָֽעָתֽוֹ׃ וְשָֽׁפְטוּ֙ הָֽעֵדָ֔ה בֵּ֚ין<br> הַמַּכֶּ֔ה וּבֵ֖ין גֹּאֵ֣ל הַדָּ֑ם עַ֥ל הַמִּשְׁפָּטִ֖ים הָאֵֽלֶּה׃ וְהִצִּ֨ילוּ<br> הָֽעֵדָ֜ה אֶת־הָֽרֹצֵ֗חַ מִיַּד֮ גֹּאֵ֣ל הַדָּם֒ וְהֵשִׁ֤יבוּ אֹתוֹ֙<br> הָֽעֵדָ֔ה אֶל־עִ֥יר מִקְלָט֖וֹ אֲשֶׁר־נָ֣ס שָׁ֑מָּה וְיָ֣שַׁב בָּ֗הּ<br> עַד־מוֹת֙ הַכֹּהֵ֣ן הַגָּדֹ֔ל אֲשֶׁר־מָשַׁ֥ח אֹת֖וֹ בְּשֶׁ֥מֶן הַקֹּֽדֶשׁ׃<br> וְאִם־יָצֹ֥א יֵצֵ֖א הָֽרֹצֵ֑חַ אֶת־גְּבוּל֙ עִ֣יר מִקְלָט֔וֹ אֲשֶׁ֥ר<br> יָנ֖וּס שָֽׁמָּה׃ וּמָצָ֤א אֹתוֹ֙ גֹּאֵ֣ל הַדָּ֔ם מִח֕וּץ לִגְב֖וּל עִ֣יר<br> מִקְלָט֑וֹ וְרָצַ֞ח גֹּאֵ֤ל הַדָּם֙ אֶת־הָ֣רֹצֵ֔חַ אֵ֥ין ל֖וֹ דָּֽם׃ כִּ֣י<br> בְעִ֤יר מִקְלָטוֹ֙ יֵשֵׁ֔ב עַד־מ֖וֹת הַכֹּהֵ֣ן הַגָּדֹ֑ל וְאַֽחֲרֵ֥י מוֹת֙<br> הַכֹּהֵ֣ן הַגָּדֹ֔ל יָשׁוּב֙ הָֽרֹצֵ֔חַ אֶל־אֶ֖רֶץ אֲחֻזָּתֽוֹ׃ וְהָי֨וּ אֵ֧לֶּה<br> לָכֶ֛ם לְחֻקַּ֥ת מִשְׁפָּ֖ט לְדֹרֹֽתֵיכֶ֑ם בְּכֹ֖ל מוֹשְׁבֹֽתֵיכֶֽם׃<br> כָּ֨ל־מַכֵּה־נֶ֔פֶשׁ לְפִ֣י עֵדִ֔ים יִרְצַ֖ח אֶת־הָֽרֹצֵ֑חַ וְעֵ֣ד<br> אֶחָ֔ד לֹֽא־יַעֲנֶ֥ה בְנֶ֖פֶשׁ לָמֽוּת׃ וְלֹֽא־תִקְח֥וּ כֹ֨פֶר֙<br> לְנֶ֣פֶשׁ רֹצֵ֔חַ אֲשֶׁר־ה֥וּא רָשָׁ֖ע לָמ֑וּת כִּי־מ֖וֹת יוּמָֽת׃`;
export const pageWithoutNikud = `ואת הערים אשר תתנו ללוים את שש ערי<br> המקלט אשר תתנו לנס שמה הרצח ועליהם<br> תתנו ארבעים ושתים עיר כל הערים אשר תתנו<br> ללוים ארבעים ושמנה עיר אתהן ואת מגרשיהן<br> והערים אשר תתנו מאחזת בני ישראל מאת הרב<br> תרבו ומאת המעט תמעיטו איש כפי נחלתו אשר<br> ינחלו יתן מעריו ללוים {פ} וידבר יהוה אל משה לאמר דבר אל בני ישראל<br> ואמרת אלהם כי אתם עברים את הירדן ארצה<br> כנען והקריתם לכם ערים ערי מקלט תהיינה<br> לכם ונס שמה רצח מכה נפש בשגגה והיו לכם<br> הערים למקלט מגאל ולא ימות הרצח עד עמדו<br> לפני העדה למשפט והערים אשר תתנו שש ערי<br> מקלט תהיינה לכם את  שלש הערים תתנו מעבר<br> לירדן ואת שלש הערים תתנו בארץ כנען ערי<br> מקלט תהיינה לבני ישראל ולגר ולתושב בתוכם<br> תהיינה שש הערים האלה למקלט לנוס שמה<br> כל מכה נפש בשגגה ואם בכלי ברזל  הכהו וימת<br> רצח הוא מות יומת הרצח ואם באבן יד אשר <br>ימות בה הכהו וימת רצח הוא מות יומת הרצח או<br> בכלי עץ יד אשר ימות בו הכהו וימת רצח הוא<br> מות יומת הרצח גאל הדם הוא ימית את הרצח<br> בפגעו בו הוא ימתנו ואם בשנאה יהדפנו או <br>השליך עליו בצדיה וימת או באיבה הכהו בידו<br> וימת מות יומת המכה רצח הוא גאל הדם ימית<br> את הרצח בפגעו בו ואם בפתע בלא איבה הדפו<br> או השליך עליו כל כלי בלא צדיה או בכל אבן<br> אשר ימות בה בלא ראות ויפל עליו וימת והוא<br> לא אויב לו ולא מבקש רעתו ושפטו העדה בין<br> המכה ובין גאל הדם על המשפטים האלה והצילו<br> העדה את הרצח מיד גאל הדם והשיבו אתו<br> העדה אל עיר מקלטו אשר נס שמה וישב בה<br> עד מות הכהן הגדל אשר משח אתו בשמן הקדש<br> ואם יצא יצא הרצח את גבול עיר מקלטו אשר<br> ינוס שמה ומצא אתו גאל הדם מחוץ לגבול עיר<br> מקלטו ורצח גאל הדם את הרצח אין לו דם כי<br> בעיר מקלטו ישב עד מות הכהן הגדל ואחרי מות<br> הכהן הגדל ישוב הרצח אל ארץ אחזתו והיו אלה<br> לכם לחקת משפט לדרתיכם בכל מושבתיכם<br> כל מכה נפש לפי עדים ירצח את הרצח ועד<br> אחד לא יענה בנפש למות ולא תקחו כפר<br> לנפש רצח אשר הוא רשע למות כי מות יומת`;
