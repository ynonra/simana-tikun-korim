export const pageWithNikud = `וָֽאֶשְׁלַ֤ח מַלְאָכִים֙ מִמִּדְבַּ֣ר קְדֵמ֔וֹת אֶל־סִיח֖וֹן מֶ֣לֶךְ<br> חֶשְׁבּ֑וֹן דִּבְרֵ֥י שָׁל֖וֹם לֵאמֹֽר׃ אֶעְבְּרָ֣ה בְאַרְצֶ֔ךָ בַּדֶּ֥רֶךְ<br> בַּדֶּ֖רֶךְ אֵלֵ֑ךְ לֹ֥א אָס֖וּר יָמִ֥ין וּשְׂמֹֽאול׃ אֹ֣כֶל בַּכֶּ֤סֶף<br> תַּשְׁבִּרֵ֨נִי֙ וְאָכַ֔לְתִּי וּמַ֛יִם בַּכֶּ֥סֶף תִּתֶּן־לִ֖י וְשָׁתִ֑יתִי רַ֖ק<br> אֶעְבְּרָ֥ה בְרַגְלָֽי׃ כַּֽאֲשֶׁ֨ר עָֽשׂוּ־לִ֜י בְּנֵ֣י עֵשָׂ֗ו הַיֹּֽשְׁבִים֙<br> בְּשֵׂעִ֔יר וְהַמּ֣וֹאָבִ֔ים הַיֹּֽשְׁבִ֖ים בְּעָ֑ר עַ֤ד אֲשֶֽׁר־אֶעֱבֹר֙<br> אֶת־הַיַּרְדֵּ֔ן אֶל־הָאָ֕רֶץ אֲשֶׁר־יְהוָ֥ה אֱלֹהֵ֖ינוּ נֹתֵ֥ן לָֽנוּ׃<br> וְלֹ֣א אָבָ֗ה סִיחֹן֙ מֶ֣לֶךְ חֶשְׁבּ֔וֹן הַֽעֲבִרֵ֖נוּ בּ֑וֹ כִּֽי־הִקְשָׁה֩<br> יְהוָ֨ה אֱלֹהֶ֜יךָ אֶת־רוּח֗וֹ וְאִמֵּץ֙ אֶת־לְבָב֔וֹ לְמַ֛עַן תִּתּ֥וֹ<br> בְיָֽדְךָ֖ כַּיּ֥וֹם הַזֶּֽה׃ {ס} {שישי} וַיֹּ֤אמֶר יְהוָה֙<br> אֵלַ֔י רְאֵ֗ה הַֽחִלֹּ֨תִי֙ תֵּ֣ת לְפָנֶ֔יךָ אֶת־סִיחֹ֖ן וְאֶת־אַרְצ֑וֹ<br> הָחֵ֣ל רָ֔שׁ לָרֶ֖שֶׁת אֶת־אַרְצֽוֹ׃ וַיֵּצֵא֩ סִיחֹ֨ן לִקְרָאתֵ֜נוּ<br> ה֧וּא וְכָל־עַמּ֛וֹ לַמִּלְחָמָ֖ה יָֽהְצָה׃ וַֽיִּתְּנֵ֛הוּ יְהוָ֥ה אֱלֹהֵ֖ינוּ<br> לְפָנֵ֑ינוּ וַנַּ֥ךְ אֹת֛וֹ וְאֶת־בָּנָ֖ו וְאֶת־כָּל־עַמּֽוֹ׃ וַנִּלְכֹּ֤ד אֶת־כָּל־<br>עָרָיו֙ בָּעֵ֣ת הַהִ֔וא וַֽנַּחֲרֵם֙ אֶת־כָּל־עִ֣יר מְתִ֔ם וְהַנָּשִׁ֖ים<br> וְהַטָּ֑ף לֹ֥א הִשְׁאַ֖רְנוּ שָׂרִֽיד׃ רַ֥ק הַבְּהֵמָ֖ה בָּזַ֣זְנוּ לָ֑נוּ<br> וּשְׁלַ֥ל הֶֽעָרִ֖ים אֲשֶׁ֥ר לָכָֽדְנוּ׃ מֵֽעֲרֹעֵ֡ר אֲשֶׁר֩ עַל־<br>שְׂפַת־נַ֨חַל אַרְנֹ֜ן וְהָעִ֨יר אֲשֶׁ֤ר בַּנַּ֨חַל֙ וְעַד־הַגִּלְעָ֔ד<br> לֹ֤א הָֽיְתָה֙ קִרְיָ֔ה אֲשֶׁ֥ר שָֽׂגְבָ֖ה מִמֶּ֑נּוּ אֶת־הַכֹּ֕ל נָתַ֛ן<br> יְהוָ֥ה אֱלֹהֵ֖ינוּ לְפָנֵֽינוּ׃ רַ֛ק אֶל־אֶ֥רֶץ בְּנֵֽי־עַמּ֖וֹן לֹ֣א<br> קָרָ֑בְתָּ כָּל־יַ֞ד נַ֤חַל יַבֹּק֙ וְעָרֵ֣י הָהָ֔ר וְכֹ֥ל אֲשֶׁר־צִוָּ֖ה<br> יְהוָ֥ה אֱלֹהֵֽינוּ׃ וַנֵּ֣פֶן וַנַּ֔עַל דֶּ֖רֶךְ הַבָּשָׁ֑ן וַיֵּצֵ֣א עוֹג֩ מֶֽלֶךְ־<br>הַבָּשָׁ֨ן לִקְרָאתֵ֜נוּ ה֧וּא וְכָל־עַמּ֛וֹ לַמִּלְחָמָ֖ה אֶדְרֶֽעִי׃<br> וַיֹּ֨אמֶר יְהוָ֤ה אֵלַי֙ אַל־תִּירָ֣א אֹת֔וֹ כִּ֣י בְיָֽדְךָ֞ נָתַ֧תִּי אֹת֛וֹ<br> וְאֶת־כָּל־עַמּ֖וֹ וְאֶת־אַרְצ֑וֹ וְעָשִׂ֣יתָ לּ֔וֹ כַּֽאֲשֶׁ֣ר עָשִׂ֗יתָ<br> לְסִיחֹן֙ מֶ֣לֶךְ הָֽאֱמֹרִ֔י אֲשֶׁ֥ר יוֹשֵׁ֖ב בְּחֶשְׁבּֽוֹן׃ וַיִּתֵּן֩ יְהוָ֨ה<br> אֱלֹהֵ֜ינוּ בְּיָדֵ֗נוּ גַּ֛ם אֶת־ע֥וֹג מֶֽלֶךְ־הַבָּשָׁ֖ן וְאֶת־כָּל־עַמּ֑וֹ<br> וַנַּכֵּ֕הוּ עַד־בִּלְתִּ֥י הִשְׁאִֽיר־ל֖וֹ שָׂרִֽיד׃ וַנִּלְכֹּ֤ד אֶת־כָּל־<br>עָרָיו֙ בָּעֵ֣ת הַהִ֔וא לֹ֤א הָֽיְתָה֙ קִרְיָ֔ה אֲשֶׁ֥ר לֹֽא־לָקַ֖חְנוּ<br> מֵֽאִתָּ֑ם שִׁשִּׁ֥ים עִיר֙ כָּל־חֶ֣בֶל אַרְגֹּ֔ב מַמְלֶ֥כֶת ע֖וֹג<br> בַּבָּשָֽׁן׃ כָּל־אֵ֜לֶּה עָרִ֧ים בְּצֻרֹ֛ת חוֹמָ֥ה גְבֹהָ֖ה דְּלָתַ֣יִם<br> וּבְרִ֑יחַ לְבַ֛ד מֵֽעָרֵ֥י הַפְּרָזִ֖י הַרְבֵּ֥ה מְאֹֽד׃ וַנַּֽחֲרֵ֣ם אוֹתָ֔ם<br> כַּֽאֲשֶׁ֣ר עָשִׂ֔ינוּ לְסִיחֹ֖ן מֶ֣לֶךְ חֶשְׁבּ֑וֹן הַֽחֲרֵם֙ כָּל־עִ֣יר<br> מְתִ֔ם הַנָּשִׁ֖ים וְהַטָּֽף׃ וְכָל־הַבְּהֵמָ֛ה וּשְׁלַ֥ל הֶֽעָרִ֖ים<br> בַּזּ֥וֹנוּ לָֽנוּ׃ וַנִּקַּ֞ח בָּעֵ֤ת הַהִוא֙ אֶת־הָאָ֔רֶץ מִיַּ֗ד שְׁנֵי֙<br> מַלְכֵ֣י הָֽאֱמֹרִ֔י אֲשֶׁ֖ר בְּעֵ֣בֶר הַיַּרְדֵּ֑ן מִנַּ֥חַל אַרְנֹ֖ן עַד־<br>הַ֥ר חֶרְמֽוֹן׃ צִֽידֹנִ֛ים יִקְרְא֥וּ לְחֶרְמ֖וֹן שִׂרְיֹ֑ן וְהָ֣אֱמֹרִ֔י<br> יִקְרְאוּ־ל֖וֹ שְׂנִֽיר׃ כֹּ֣ל ׀ עָרֵ֣י הַמִּישֹׁ֗ר וְכָל־הַגִּלְעָד֙ וְכָל־<br>הַבָּשָׁ֔ן עַד־סַלְכָ֖ה וְאֶדְרֶ֑עִי עָרֵ֛י מַמְלֶ֥כֶת ע֖וֹג בַּבָּשָֽׁן׃<br> כִּ֣י רַק־ע֞וֹג מֶ֣לֶךְ הַבָּשָׁ֗ן נִשְׁאַר֮ מִיֶּ֣תֶר הָֽרְפָאִים֒ הִנֵּ֤ה<br> עַרְשׂוֹ֙ עֶ֣רֶשׂ בַּרְזֶ֔ל הֲלֹ֣ה הִ֔וא בְּרַבַּ֖ת בְּנֵ֣י עַמּ֑וֹן תֵּ֧שַׁע<br> אַמּ֣וֹת אָרְכָּ֗הּ וְאַרְבַּ֥ע אַמּ֛וֹת רָחְבָּ֖הּ בְּאַמַּת־אִֽישׁ׃`;export const pageWithoutNikud = `ואשלח מלאכים ממדבר קדמות אל סיחון מלך<br> חשבון דברי שלום לאמר אעברה בארצך בדרך<br> בדרך אלך לא אסור ימין ושמאול אכל בכסף<br> תשברני ואכלתי ומים בכסף תתן לי ושתיתי רק<br> אעברה ברגלי כאשר עשו לי בני עשו הישבים<br> בשעיר והמואבים הישבים בער עד אשר אעבר<br> את הירדן אל הארץ אשר יהוה אלהינו נתן לנו<br> ולא אבה סיחן מלך חשבון העברנו בו כי הקשה<br> יהוה אלהיך את רוחו ואמץ את לבבו למען תתו<br> בידך כיום הזה {ס} {שישי} ויאמר יהוה<br> אלי ראה החלתי תת לפניך את סיחן ואת ארצו<br> החל רש לרשת את ארצו ויצא סיחן לקראתנו<br> הוא וכל עמו למלחמה יהצה ויתנהו יהוה אלהינו<br> לפנינו ונך אתו ואת בנו ואת כל עמו ונלכד את כל <br>עריו בעת ההוא ונחרם את כל עיר מתם והנשים<br> והטף לא השארנו שריד רק הבהמה בזזנו לנו<br> ושלל הערים אשר לכדנו מערער אשר על <br>שפת נחל ארנן והעיר אשר בנחל ועד הגלעד<br> לא היתה קריה אשר שגבה ממנו את הכל נתן<br> יהוה אלהינו לפנינו רק אל ארץ בני עמון לא<br> קרבת כל יד נחל יבק וערי ההר וכל אשר צוה<br> יהוה אלהינו ונפן ונעל דרך הבשן ויצא עוג מלך <br>הבשן לקראתנו הוא וכל עמו למלחמה אדרעי<br> ויאמר יהוה אלי אל תירא אתו כי בידך נתתי אתו<br> ואת כל עמו ואת ארצו ועשית לו כאשר עשית<br> לסיחן מלך האמרי אשר יושב בחשבון ויתן יהוה<br> אלהינו בידנו גם את עוג מלך הבשן ואת כל עמו<br> ונכהו עד בלתי השאיר לו שריד ונלכד את כל <br>עריו בעת ההוא לא היתה קריה אשר לא לקחנו<br> מאתם ששים עיר כל חבל ארגב ממלכת עוג<br> בבשן כל אלה ערים בצרת חומה גבהה דלתים<br> ובריח לבד מערי הפרזי הרבה מאד ונחרם אותם<br> כאשר עשינו לסיחן מלך חשבון החרם כל עיר<br> מתם הנשים והטף וכל הבהמה ושלל הערים<br> בזונו לנו ונקח בעת ההוא את הארץ מיד שני<br> מלכי האמרי אשר בעבר הירדן מנחל ארנן עד <br>הר חרמון צידנים יקראו לחרמון שרין והאמרי<br> יקראו לו שניר כל  ערי המישר וכל הגלעד וכל <br>הבשן עד סלכה ואדרעי ערי ממלכת עוג בבשן<br> כי רק עוג מלך הבשן נשאר מיתר הרפאים הנה<br> ערשו ערש ברזל הלה הוא ברבת בני עמון תשע<br> אמות ארכה וארבע אמות רחבה באמת איש`;