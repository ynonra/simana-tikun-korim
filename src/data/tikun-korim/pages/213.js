export const pageWithNikud = `וְאָֽמַרְתָּ֖ בִּלְבָבֶ֑ךָ כֹּחִי֙ וְעֹ֣צֶם יָדִ֔י עָ֥שָׂה לִ֖י אֶת־הַחַ֥יִל<br> הַזֶּֽה׃ וְזָֽכַרְתָּ֙ אֶת־יְהוָ֣ה אֱלֹהֶ֔יךָ כִּ֣י ה֗וּא הַנֹּתֵ֥ן לְךָ֛ כֹּ֖חַ<br> לַֽעֲשׂ֣וֹת חָ֑יִל לְמַ֨עַן הָקִ֧ים אֶת־בְּרִית֛וֹ אֲשֶׁר־נִשְׁבַּ֥ע<br> לַֽאֲבֹתֶ֖יךָ כַּיּ֥וֹם הַזֶּֽה׃ {פ} וְהָיָ֗ה אִם־שָׁכֹ֤חַ תִּשְׁכַּח֙ אֶת־יְהוָ֣ה אֱלֹהֶ֔יךָ וְהָֽלַכְתָּ֗<br> אַֽחֲרֵי֙ אֱלֹהִ֣ים אֲחֵרִ֔ים וַֽעֲבַדְתָּ֖ם וְהִשְׁתַּֽחֲוִ֣יתָ לָהֶ֑ם<br> הַֽעִדֹ֤תִי בָכֶם֙ הַיּ֔וֹם כִּ֥י אָבֹ֖ד תֹּֽאבֵדֽוּן׃ כַּגּוֹיִ֗ם אֲשֶׁ֤ר<br> יְהוָה֙ מַֽאֲבִ֣יד מִפְּנֵיכֶ֔ם כֵּ֖ן תֹּֽאבֵד֑וּן עֵ֚קֶב לֹ֣א תִשְׁמְע֔וּן<br> בְּק֖וֹל יְהוָ֥ה אֱלֹֽהֵיכֶֽם׃ {פ} שְׁמַ֣ע יִשְׂרָאֵ֗ל אַתָּ֨ה עֹבֵ֤ר הַיּוֹם֙ אֶת־הַיַּרְדֵּ֔ן לָבֹא֙<br> לָרֶ֣שֶׁת גּוֹיִ֔ם גְּדֹלִ֥ים וַֽעֲצֻמִ֖ים מִמֶּ֑ךָּ עָרִ֛ים גְּדֹלֹ֥ת<br> וּבְצֻרֹ֖ת בַּשָּׁמָֽיִם׃ עַֽם־גָּד֥וֹל וָרָ֖ם בְּנֵ֣י עֲנָקִ֑ים אֲשֶׁ֨ר<br> אַתָּ֤ה יָדַ֨עְתָּ֙ וְאַתָּ֣ה שָׁמַ֔עְתָּ מִ֣י יִתְיַצֵּ֔ב לִפְנֵ֖י בְּנֵ֥י עֲנָֽק׃<br> וְיָֽדַעְתָּ֣ הַיּ֗וֹם כִּי֩ יְהוָ֨ה אֱלֹהֶ֜יךָ הֽוּא־הָעֹבֵ֤ר לְפָנֶ֨יךָ֙<br> אֵ֣שׁ אֹֽכְלָ֔ה ה֧וּא יַשְׁמִידֵ֛ם וְה֥וּא יַכְנִיעֵ֖ם לְפָנֶ֑יךָ<br> וְהֽוֹרַשְׁתָּ֤ם וְהַֽאֲבַדְתָּם֙ מַהֵ֔ר כַּֽאֲשֶׁ֛ר דִּבֶּ֥ר יְהוָ֖ה<br> לָֽךְ׃ {שלישי} אַל־תֹּאמַ֣ר בִּלְבָֽבְךָ֗ בַּֽהֲדֹ֣ף יְהוָה֩ אֱלֹהֶ֨יךָ אֹתָ֥ם ׀<br> מִלְּפָנֶיךָ֮ לֵאמֹר֒ בְּצִדְקָתִי֙ הֱבִיאַ֣נִי יְהוָ֔ה לָרֶ֖שֶׁת אֶת־<br>הָאָ֣רֶץ הַזֹּ֑את וּבְרִשְׁעַת֙ הַגּוֹיִ֣ם הָאֵ֔לֶּה יְהוָ֖ה מֽוֹרִישָׁ֥ם<br> מִפָּנֶֽיךָ׃ לֹ֣א בְצִדְקָֽתְךָ֗ וּבְיֹ֨שֶׁר֙ לְבָ֣בְךָ֔ אַתָּ֥ה בָ֖א<br> לָרֶ֣שֶׁת אֶת־אַרְצָ֑ם כִּ֞י בְּרִשְׁעַ֣ת ׀ הַגּוֹיִ֣ם הָאֵ֗לֶּה יְהוָ֤ה<br> אֱלֹהֶ֨יךָ֙ מֽוֹרִישָׁ֣ם מִפָּנֶ֔יךָ וּלְמַ֜עַן הָקִ֣ים אֶת־הַדָּבָ֗ר<br> אֲשֶׁ֨ר נִשְׁבַּ֤ע יְהוָה֙ לַֽאֲבֹתֶ֔יךָ לְאַבְרָהָ֥ם לְיִצְחָ֖ק<br> וּֽלְיַעֲקֹֽב׃ וְיָֽדַעְתָּ֗ כִּ֠י לֹ֤א בְצִדְקָֽתְךָ֙ יְהוָ֣ה אֱ֠לֹהֶיךָ נֹתֵ֨ן<br> לְךָ֜ אֶת־הָאָ֧רֶץ הַטּוֹבָ֛ה הַזֹּ֖את לְרִשְׁתָּ֑הּ כִּ֥י עַם־קְשֵׁה־<br>עֹ֖רֶף אָֽתָּה׃ זְכֹר֙ אַל־תִּשְׁכַּ֔ח אֵ֧ת אֲשֶׁר־הִקְצַ֛פְתָּ אֶת־<br>יְהוָ֥ה אֱלֹהֶ֖יךָ בַּמִּדְבָּ֑ר לְמִן־הַיּ֞וֹם אֲשֶׁר־יָצָ֣אתָ ׀ מֵאֶ֣רֶץ<br> מִצְרַ֗יִם עַד־בֹּֽאֲכֶם֙ עַד־הַמָּק֣וֹם הַזֶּ֔ה מַמְרִ֥ים הֱיִיתֶ֖ם<br> עִם־יְהוָֽה׃ וּבְחֹרֵ֥ב הִקְצַפְתֶּ֖ם אֶת־יְהוָ֑ה וַיִּתְאַנַּ֧ף יְהוָ֛ה<br> בָּכֶ֖ם לְהַשְׁמִ֥יד אֶתְכֶֽם׃ בַּֽעֲלֹתִ֣י הָהָ֗רָה לָקַ֜חַת לוּחֹ֤ת<br> הָֽאֲבָנִים֙ לוּחֹ֣ת הַבְּרִ֔ית אֲשֶׁר־כָּרַ֥ת יְהוָ֖ה עִמָּכֶ֑ם<br> וָֽאֵשֵׁ֣ב בָּהָ֗ר אַרְבָּעִ֥ים יוֹם֙ וְאַרְבָּעִ֣ים לַ֔יְלָה לֶ֚חֶם לֹ֣א<br> אָכַ֔לְתִּי וּמַ֖יִם לֹ֥א שָׁתִֽיתִי׃ וַיִּתֵּ֨ן יְהוָ֜ה אֵלַ֗י אֶת־שְׁנֵי֙<br> לוּחֹ֣ת הָֽאֲבָנִ֔ים כְּתֻבִ֖ים בְּאֶצְבַּ֣ע אֱלֹהִ֑ים וַֽעֲלֵיהֶ֗ם כְּֽכָל־<br>הַדְּבָרִ֡ים אֲשֶׁ֣ר דִּבֶּר֩ יְהוָ֨ה עִמָּכֶ֥ם בָּהָ֛ר מִתּ֥וֹךְ הָאֵ֖שׁ<br> בְּי֥וֹם הַקָּהָֽל׃ וַיְהִ֗י מִקֵּץ֙ אַרְבָּעִ֣ים י֔וֹם וְאַרְבָּעִ֖ים לָ֑יְלָה<br> נָתַ֨ן יְהוָ֜ה אֵלַ֗י אֶת־שְׁנֵ֛י לֻחֹ֥ת הָֽאֲבָנִ֖ים לֻח֥וֹת הַבְּרִֽית׃<br> וַיֹּ֨אמֶר יְהוָ֜ה אֵלַ֗י ק֣וּם רֵ֤ד מַהֵר֙ מִזֶּ֔ה כִּ֚י שִׁחֵ֣ת עַמְּךָ֔<br> אֲשֶׁ֥ר הוֹצֵ֖אתָ מִמִּצְרָ֑יִם סָ֣רוּ מַהֵ֗ר מִן־הַדֶּ֨רֶךְ֙ אֲשֶׁ֣ר<br> צִוִּיתִ֔ם עָשׂ֥וּ לָהֶ֖ם מַסֵּכָֽה׃ וַיֹּ֥אמֶר יְהוָ֖ה אֵלַ֣י לֵאמֹ֑ר<br> רָאִ֨יתִי֙ אֶת־הָעָ֣ם הַזֶּ֔ה וְהִנֵּ֥ה עַם־קְשֵׁה־עֹ֖רֶף הֽוּא׃ הֶ֤רֶף<br> מִמֶּ֨נִּי֙ וְאַשְׁמִידֵ֔ם וְאֶמְחֶ֣ה אֶת־שְׁמָ֔ם מִתַּ֖חַת הַשָּׁמָ֑יִם`;export const pageWithoutNikud = `ואמרת בלבבך כחי ועצם ידי עשה לי את החיל<br> הזה וזכרת את יהוה אלהיך כי הוא הנתן לך כח<br> לעשות חיל למען הקים את בריתו אשר נשבע<br> לאבתיך כיום הזה {פ} והיה אם שכח תשכח את יהוה אלהיך והלכת<br> אחרי אלהים אחרים ועבדתם והשתחוית להם<br> העדתי בכם היום כי אבד תאבדון כגוים אשר<br> יהוה מאביד מפניכם כן תאבדון עקב לא תשמעון<br> בקול יהוה אלהיכם {פ} שמע ישראל אתה עבר היום את הירדן לבא<br> לרשת גוים גדלים ועצמים ממך ערים גדלת<br> ובצרת בשמים עם גדול ורם בני ענקים אשר<br> אתה ידעת ואתה שמעת מי יתיצב לפני בני ענק<br> וידעת היום כי יהוה אלהיך הוא העבר לפניך<br> אש אכלה הוא ישמידם והוא יכניעם לפניך<br> והורשתם והאבדתם מהר כאשר דבר יהוה<br> לך {שלישי} אל תאמר בלבבך בהדף יהוה אלהיך אתם <br> מלפניך לאמר בצדקתי הביאני יהוה לרשת את <br>הארץ הזאת וברשעת הגוים האלה יהוה מורישם<br> מפניך לא בצדקתך ובישר לבבך אתה בא<br> לרשת את ארצם כי ברשעת  הגוים האלה יהוה<br> אלהיך מורישם מפניך ולמען הקים את הדבר<br> אשר נשבע יהוה לאבתיך לאברהם ליצחק<br> וליעקב וידעת כי לא בצדקתך יהוה אלהיך נתן<br> לך את הארץ הטובה הזאת לרשתה כי עם קשה <br>ערף אתה זכר אל תשכח את אשר הקצפת את <br>יהוה אלהיך במדבר למן היום אשר יצאת  מארץ<br> מצרים עד באכם עד המקום הזה ממרים הייתם<br> עם יהוה ובחרב הקצפתם את יהוה ויתאנף יהוה<br> בכם להשמיד אתכם בעלתי ההרה לקחת לוחת<br> האבנים לוחת הברית אשר כרת יהוה עמכם<br> ואשב בהר ארבעים יום וארבעים לילה לחם לא<br> אכלתי ומים לא שתיתי ויתן יהוה אלי את שני<br> לוחת האבנים כתבים באצבע אלהים ועליהם ככל <br>הדברים אשר דבר יהוה עמכם בהר מתוך האש<br> ביום הקהל ויהי מקץ ארבעים יום וארבעים לילה<br> נתן יהוה אלי את שני לחת האבנים לחות הברית<br> ויאמר יהוה אלי קום רד מהר מזה כי שחת עמך<br> אשר הוצאת ממצרים סרו מהר מן הדרך אשר<br> צויתם עשו להם מסכה ויאמר יהוה אלי לאמר<br> ראיתי את העם הזה והנה עם קשה ערף הוא הרף<br> ממני ואשמידם ואמחה את שמם מתחת השמים`;