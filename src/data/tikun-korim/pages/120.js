export const pageWithNikud = `וַיִּסְמֹ֨ךְ אַֽהֲרֹ֤ן וּבָנָיו֙ אֶת־יְדֵיהֶ֔ם עַל־רֹ֖אשׁ פַּ֥ר הַֽחַטָּֽאת׃<br> וַיִּשְׁחָ֗ט וַיִּקַּ֨ח מֹשֶׁ֤ה אֶת־הַדָּם֙ וַ֠יִּתֵּן עַל־קַרְנ֨וֹת הַמִּזְבֵּ֤חַ<br> סָבִיב֙ בְּאֶצְבָּע֔וֹ וַיְחַטֵּ֖א אֶת־הַמִּזְבֵּ֑חַ וְאֶת־הַדָּ֗ם יָצַק֙<br> אֶל־יְס֣וֹד הַמִּזְבֵּ֔חַ וַֽיְקַדְּשֵׁ֖הוּ לְכַפֵּ֥ר עָלָֽיו׃ וַיִּקַּ֗ח אֶֽת־<br>כָּל־הַחֵלֶב֮ אֲשֶׁ֣ר עַל־הַקֶּרֶב֒ וְאֵת֙ יֹתֶ֣רֶת הַכָּבֵ֔ד וְאֶת־<br>שְׁתֵּ֥י הַכְּלָיֹ֖ת וְאֶֽת־חֶלְבְּהֶ֑ן וַיַּקְטֵ֥ר מֹשֶׁ֖ה הַמִּזְבֵּֽחָה׃<br> וְאֶת־הַפָּ֤ר וְאֶת־עֹרוֹ֙ וְאֶת־בְּשָׂר֣וֹ וְאֶת־פִּרְשׁ֔וֹ שָׂרַ֣ף<br> בָּאֵ֔שׁ מִח֖וּץ לַֽמַּחֲנֶ֑ה כַּֽאֲשֶׁ֛ר צִוָּ֥ה יְהוָ֖ה אֶת־מֹשֶֽׁה׃<br> וַיַּקְרֵ֕ב אֵ֖ת אֵ֣יל הָֽעֹלָ֑ה וַֽיִּסְמְכ֞וּ אַֽהֲרֹ֧ן וּבָנָ֛יו אֶת־יְדֵיהֶ֖ם<br> עַל־רֹ֥אשׁ הָאָֽיִל׃ וַיִּשְׁחָ֑ט וַיִּזְרֹ֨ק מֹשֶׁ֧ה אֶת־הַדָּ֛ם עַל־<br>הַמִּזְבֵּ֖חַ סָבִֽיב׃ וְאֶ֨ת־הָאַ֔יִל נִתַּ֖ח לִנְתָחָ֑יו וַיַּקְטֵ֤ר מֹשֶׁה֙<br> אֶת־הָרֹ֔אשׁ וְאֶת־הַנְּתָחִ֖ים וְאֶת־הַפָּֽדֶר׃ וְאֶת־הַקֶּ֥רֶב וְאֶת־<br>הַכְּרָעַ֖יִם רָחַ֣ץ בַּמָּ֑יִם וַיַּקְטֵר֩ מֹשֶׁ֨ה אֶת־כָּל־הָאַ֜יִל<br> הַמִּזְבֵּ֗חָה עֹלָ֨ה ה֤וּא לְרֵֽיחַ־נִיחֹ֨חַ֙ אִשֶּׁ֥ה הוּא֙ לַֽיהוָ֔ה<br> כַּֽאֲשֶׁ֛ר צִוָּ֥ה יְהוָ֖ה אֶת־מֹשֶֽׁה׃ {שישי} וַיַּקְרֵב֙ אֶת־הָאַ֣יִל הַשֵּׁנִ֔י<br> אֵ֖יל הַמִּלֻּאִ֑ים וַֽיִּסְמְכ֞וּ אַֽהֲרֹ֧ן וּבָנָ֛יו אֶת־יְדֵיהֶ֖ם עַל־<br>רֹ֥אשׁ הָאָֽיִל׃ וַיִּשְׁחָ֓ט ׀ וַיִּקַּ֤ח מֹשֶׁה֙ מִדָּמ֔וֹ וַיִּתֵּ֛ן עַל־תְּנ֥וּךְ<br> אֹֽזֶן־אַהֲרֹ֖ן הַיְמָנִ֑ית וְעַל־בֹּ֤הֶן יָדוֹ֙ הַיְמָנִ֔ית וְעַל־בֹּ֥הֶן<br> רַגְל֖וֹ הַיְמָנִֽית׃ וַיַּקְרֵ֞ב אֶת־בְּנֵ֣י אַֽהֲרֹ֗ן וַיִּתֵּ֨ן מֹשֶׁ֤ה מִן־<br>הַדָּם֙ עַל־תְּנ֤וּךְ אָזְנָם֙ הַיְמָנִ֔ית וְעַל־בֹּ֤הֶן יָדָם֙ הַיְמָנִ֔ית<br> וְעַל־בֹּ֥הֶן רַגְלָ֖ם הַיְמָנִ֑ית וַיִּזְרֹ֨ק מֹשֶׁ֧ה אֶת־הַדָּ֛ם עַל־<br>הַמִּזְבֵּ֖חַ סָבִֽיב׃ וַיִּקַּ֞ח אֶת־הַחֵ֣לֶב וְאֶת־הָֽאַלְיָ֗ה וְאֶֽת־כָּל־<br>הַחֵלֶב֮ אֲשֶׁ֣ר עַל־הַקֶּרֶב֒ וְאֵת֙ יֹתֶ֣רֶת הַכָּבֵ֔ד וְאֶת־שְׁתֵּ֥י<br> הַכְּלָיֹ֖ת וְאֶֽת־חֶלְבְּהֶ֑ן וְאֵ֖ת שׁ֥וֹק הַיָּמִֽין׃ וּמִסַּ֨ל הַמַּצּ֜וֹת<br> אֲשֶׁ֣ר ׀ לִפְנֵ֣י יְהוָ֗ה לָ֠קַח חַלַּ֨ת מַצָּ֤ה אַחַת֙ וְֽחַלַּ֨ת לֶ֥חֶם<br> שֶׁ֛מֶן אַחַ֖ת וְרָקִ֣יק אֶחָ֑ד וַיָּ֨שֶׂם֙ עַל־הַ֣חֲלָבִ֔ים וְעַ֖ל שׁ֥וֹק<br> הַיָּמִֽין׃ וַיִּתֵּ֣ן אֶת־הַכֹּ֔ל עַ֚ל כַּפֵּ֣י אַֽהֲרֹ֔ן וְעַ֖ל כַּפֵּ֣י בָנָ֑יו<br> וַיָּ֧נֶף אֹתָ֛ם תְּנוּפָ֖ה לִפְנֵ֥י יְהוָֽה׃ וַיִּקַּ֨ח מֹשֶׁ֤ה אֹתָם֙ מֵעַ֣ל<br> כַּפֵּיהֶ֔ם וַיַּקְטֵ֥ר הַמִּזְבֵּ֖חָה עַל־הָֽעֹלָ֑ה מִלֻּאִ֥ים הֵם֙ לְרֵ֣יחַ<br> נִיחֹ֔חַ אִשֶּׁ֥ה ה֖וּא לַֽיהוָֽה׃ וַיִּקַּ֤ח מֹשֶׁה֙ אֶת־הֶ֣חָזֶ֔ה וַיְנִיפֵ֥הוּ<br> תְנוּפָ֖ה לִפְנֵ֣י יְהוָ֑ה מֵאֵ֣יל הַמִּלֻּאִ֗ים לְמֹשֶׁ֤ה הָיָה֙ לְמָנָ֔ה<br> כַּֽאֲשֶׁ֛ר צִוָּ֥ה יְהוָ֖ה אֶת־מֹשֶֽׁה׃ {שביעי} וַיִּקַּ֨ח מֹשֶׁ֜ה מִשֶּׁ֣מֶן<br> הַמִּשְׁחָ֗ה וּמִן־הַדָּם֮ אֲשֶׁ֣ר עַל־הַמִּזְבֵּחַ֒ וַיַּ֤ז עַֽל־אַהֲרֹן֙<br> עַל־בְּגָדָ֔יו וְעַל־בָּנָ֛יו וְעַל־בִּגְדֵ֥י בָנָ֖יו אִתּ֑וֹ וַיְקַדֵּ֤שׁ אֶֽת־<br>אַהֲרֹן֙ אֶת־בְּגָדָ֔יו וְאֶת־בָּנָ֛יו וְאֶת־בִּגְדֵ֥י בָנָ֖יו אִתּֽוֹ׃ וַיֹּ֨אמֶר<br> מֹשֶׁ֜ה אֶל־אַֽהֲרֹ֣ן וְאֶל־בָּנָ֗יו בַּשְּׁל֣וּ אֶת־הַבָּשָׂר֮ פֶּ֣תַח<br> אֹ֣הֶל מוֹעֵד֒ וְשָׁם֙ תֹּֽאכְל֣וּ אֹת֔וֹ וְאֶ֨ת־הַלֶּ֔חֶם אֲשֶׁ֖ר בְּסַ֣ל<br> הַמִּלֻּאִ֑ים כַּֽאֲשֶׁ֤ר צִוֵּ֨יתִי֙ לֵאמֹ֔ר אַֽהֲרֹ֥ן וּבָנָ֖יו יֹֽאכְלֻֽהוּ׃<br> וְהַנּוֹתָ֥ר בַּבָּשָׂ֖ר וּבַלָּ֑חֶם בָּאֵ֖שׁ תִּשְׂרֹֽפוּ׃ {מפטיר} וּמִפֶּתַח֩ אֹ֨הֶל<br> מוֹעֵ֜ד לֹ֤א תֵֽצְאוּ֙ שִׁבְעַ֣ת יָמִ֔ים עַ֚ד י֣וֹם מְלֹ֔את יְמֵ֖י<br> מִלֻּֽאֵיכֶ֑ם כִּ֚י שִׁבְעַ֣ת יָמִ֔ים יְמַלֵּ֖א אֶת־יֶדְכֶֽם׃ כַּֽאֲשֶׁ֥ר<br> עָשָׂ֖ה בַּיּ֣וֹם הַזֶּ֑ה צִוָּ֧ה יְהוָ֛ה לַֽעֲשֹׂ֖ת לְכַפֵּ֥ר עֲלֵיכֶֽם׃`;export const pageWithoutNikud = `ויסמך אהרן ובניו את ידיהם על ראש פר החטאת<br> וישחט ויקח משה את הדם ויתן על קרנות המזבח<br> סביב באצבעו ויחטא את המזבח ואת הדם יצק<br> אל יסוד המזבח ויקדשהו לכפר עליו ויקח את <br>כל החלב אשר על הקרב ואת יתרת הכבד ואת <br>שתי הכלית ואת חלבהן ויקטר משה המזבחה<br> ואת הפר ואת ערו ואת בשרו ואת פרשו שרף<br> באש מחוץ למחנה כאשר צוה יהוה את משה<br> ויקרב את איל העלה ויסמכו אהרן ובניו את ידיהם<br> על ראש האיל וישחט ויזרק משה את הדם על <br>המזבח סביב ואת האיל נתח לנתחיו ויקטר משה<br> את הראש ואת הנתחים ואת הפדר ואת הקרב ואת <br>הכרעים רחץ במים ויקטר משה את כל האיל<br> המזבחה עלה הוא לריח ניחח אשה הוא ליהוה<br> כאשר צוה יהוה את משה {שישי} ויקרב את האיל השני<br> איל המלאים ויסמכו אהרן ובניו את ידיהם על <br>ראש האיל וישחט  ויקח משה מדמו ויתן על תנוך<br> אזן אהרן הימנית ועל בהן ידו הימנית ועל בהן<br> רגלו הימנית ויקרב את בני אהרן ויתן משה מן <br>הדם על תנוך אזנם הימנית ועל בהן ידם הימנית<br> ועל בהן רגלם הימנית ויזרק משה את הדם על <br>המזבח סביב ויקח את החלב ואת האליה ואת כל <br>החלב אשר על הקרב ואת יתרת הכבד ואת שתי<br> הכלית ואת חלבהן ואת שוק הימין ומסל המצות<br> אשר  לפני יהוה לקח חלת מצה אחת וחלת לחם<br> שמן אחת ורקיק אחד וישם על החלבים ועל שוק<br> הימין ויתן את הכל על כפי אהרן ועל כפי בניו<br> וינף אתם תנופה לפני יהוה ויקח משה אתם מעל<br> כפיהם ויקטר המזבחה על העלה מלאים הם לריח<br> ניחח אשה הוא ליהוה ויקח משה את החזה ויניפהו<br> תנופה לפני יהוה מאיל המלאים למשה היה למנה<br> כאשר צוה יהוה את משה {שביעי} ויקח משה משמן<br> המשחה ומן הדם אשר על המזבח ויז על אהרן<br> על בגדיו ועל בניו ועל בגדי בניו אתו ויקדש את <br>אהרן את בגדיו ואת בניו ואת בגדי בניו אתו ויאמר<br> משה אל אהרן ואל בניו בשלו את הבשר פתח<br> אהל מועד ושם תאכלו אתו ואת הלחם אשר בסל<br> המלאים כאשר צויתי לאמר אהרן ובניו יאכלהו<br> והנותר בבשר ובלחם באש תשרפו {מפטיר} ומפתח אהל<br> מועד לא תצאו שבעת ימים עד יום מלאת ימי<br> מלאיכם כי שבעת ימים ימלא את ידכם כאשר<br> עשה ביום הזה צוה יהוה לעשת לכפר עליכם`;