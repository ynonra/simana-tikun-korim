export const pageWithNikud = `וְלֹֽא־יִֽהְיֶ֨ה בָכֶ֥ם נֶ֨גֶף֙ לְמַשְׁחִ֔ית בְּהַכֹּתִ֖י בְּאֶ֥רֶץ מִצְרָֽיִם׃<br> וְהָיָה֩ הַיּ֨וֹם הַזֶּ֤ה לָכֶם֙ לְזִכָּר֔וֹן וְחַגֹּתֶ֥ם אֹת֖וֹ חַ֣ג לַֽיהוָ֑ה<br> לְדֹרֹ֣תֵיכֶ֔ם חֻקַּ֥ת עוֹלָ֖ם תְּחָגֻּֽהוּ׃ שִׁבְעַ֤ת יָמִים֙ מַצּ֣וֹת<br> תֹּאכֵ֔לוּ אַ֚ךְ בַּיּ֣וֹם הָֽרִאשׁ֔וֹן תַּשְׁבִּ֥יתוּ שְּׂאֹ֖ר מִבָּֽתֵּיכֶ֑ם<br> כִּ֣י ׀ כָּל־אֹכֵ֣ל חָמֵ֗ץ וְנִכְרְתָ֞ה הַנֶּ֤פֶשׁ הַהִוא֙ מִיִּשְׂרָאֵ֔ל<br> מִיּ֥וֹם הָֽרִאשֹׁ֖ן עַד־י֥וֹם הַשְּׁבִעִֽי׃ וּבַיּ֤וֹם הָֽרִאשׁוֹן֙ מִקְרָא־<br>קֹ֔דֶשׁ וּבַיּוֹם֙ הַשְּׁבִיעִ֔י מִקְרָא־קֹ֖דֶשׁ יִֽהְיֶ֣ה לָכֶ֑ם כָּל־<br>מְלָאכָה֙ לֹֽא־יֵעָשֶׂ֣ה בָהֶ֔ם אַ֚ךְ אֲשֶׁ֣ר יֵֽאָכֵ֣ל לְכָל־נֶ֔פֶשׁ<br> ה֥וּא לְבַדּ֖וֹ יֵֽעָשֶׂ֥ה לָכֶֽם׃ וּשְׁמַרְתֶּם֮ אֶת־הַמַּצּוֹת֒ כִּ֗י<br> בְּעֶ֨צֶם֙ הַיּ֣וֹם הַזֶּ֔ה הוֹצֵ֥אתִי אֶת־צִבְאֽוֹתֵיכֶ֖ם מֵאֶ֣רֶץ<br> מִצְרָ֑יִם וּשְׁמַרְתֶּ֞ם אֶת־הַיּ֥וֹם הַזֶּ֛ה לְדֹרֹֽתֵיכֶ֖ם חֻקַּ֥ת<br> עוֹלָֽם׃ בָּֽרִאשֹׁ֡ן בְּאַרְבָּעָה֩ עָשָׂ֨ר י֤וֹם לַחֹ֨דֶשׁ֙ בָּעֶ֔רֶב<br> תֹּֽאכְל֖וּ מַצֹּ֑ת עַ֠ד י֣וֹם הָֽאֶחָ֧ד וְעֶשְׂרִ֛ים לַחֹ֖דֶשׁ בָּעָֽרֶב׃<br> שִׁבְעַ֣ת יָמִ֔ים שְׂאֹ֕ר לֹ֥א יִמָּצֵ֖א בְּבָֽתֵּיכֶ֑ם כִּ֣י ׀ כָּל־אֹכֵ֣ל<br> מַחְמֶ֗צֶת וְנִכְרְתָ֞ה הַנֶּ֤פֶשׁ הַהִוא֙ מֵֽעֲדַ֣ת יִשְׂרָאֵ֔ל<br> בַּגֵּ֖ר וּבְאֶזְרַ֥ח הָאָֽרֶץ׃ כָּל־מַחְמֶ֖צֶת לֹ֣א תֹאכֵ֑לוּ בְּכֹל֙<br> מוֹשְׁבֹ֣תֵיכֶ֔ם תֹּֽאכְל֖וּ מַצּֽוֹת׃ {חג-פרשת החודש-♢}{פ}{חג-א' פסח-ראשון}{חמישי} וַיִּקְרָ֥א מֹשֶׁ֛ה לְכָל־זִקְנֵ֥י יִשְׂרָאֵ֖ל וַיֹּ֣אמֶר אֲלֵהֶ֑ם<br> מִֽשְׁכ֗וּ וּקְח֨וּ לָכֶ֥ם צֹ֛אן לְמִשְׁפְּחֹֽתֵיכֶ֖ם וְשַֽׁחֲט֥וּ<br> הַפָּֽסַח׃ וּלְקַחְתֶּ֞ם אֲגֻדַּ֣ת אֵז֗וֹב וּטְבַלְתֶּם֮ בַּדָּ֣ם אֲשֶׁר־<br>בַּסַּף֒ וְהִגַּעְתֶּ֤ם אֶל־הַמַּשְׁקוֹף֙ וְאֶל־שְׁתֵּ֣י הַמְּזוּזֹ֔ת מִן־<br>הַדָּ֖ם אֲשֶׁ֣ר בַּסָּ֑ף וְאַתֶּ֗ם לֹ֥א תֵֽצְא֛וּ אִ֥ישׁ מִפֶּֽתַח־בֵּית֖וֹ<br> עַד־בֹּֽקֶר׃ וְעָבַ֣ר יְהוָה֮ לִנְגֹּ֣ף אֶת־מִצְרַיִם֒ וְרָאָ֤ה אֶת־<br>הַדָּם֙ עַל־הַמַּשְׁק֔וֹף וְעַ֖ל שְׁתֵּ֣י הַמְּזוּזֹ֑ת וּפָסַ֤ח יְהוָה֙<br> עַל־הַפֶּ֔תַח וְלֹ֤א יִתֵּן֙ הַמַּשְׁחִ֔ית לָבֹ֥א אֶל־בָּֽתֵּיכֶ֖ם<br> לִנְגֹּֽף׃ וּשְׁמַרְתֶּ֖ם אֶת־הַדָּבָ֣ר הַזֶּ֑ה לְחָק־לְךָ֥ וּלְבָנֶ֖יךָ<br> עַד־עוֹלָֽם׃{חג-א' פסח-שני} וְהָיָ֞ה כִּֽי־תָבֹ֣אוּ אֶל־הָאָ֗רֶץ אֲשֶׁ֨ר יִתֵּ֧ן יְהוָ֛ה<br> לָכֶ֖ם כַּֽאֲשֶׁ֣ר דִּבֵּ֑ר וּשְׁמַרְתֶּ֖ם אֶת־הָֽעֲבֹדָ֥ה הַזֹּֽאת׃<br> וְהָיָ֕ה כִּֽי־יֹאמְר֥וּ אֲלֵיכֶ֖ם בְּנֵיכֶ֑ם מָ֛ה הָֽעֲבֹדָ֥ה הַזֹּ֖את<br> לָכֶֽם׃ וַֽאֲמַרְתֶּ֡ם זֶֽבַח־פֶּ֨סַח ה֜וּא לַֽיהוָ֗ה אֲשֶׁ֣ר פָּ֠סַח<br> עַל־בָּתֵּ֤י בְנֵֽי־יִשְׂרָאֵל֙ בְּמִצְרַ֔יִם בְּנָגְפּ֥וֹ אֶת־מִצְרַ֖יִם<br> וְאֶת־בָּתֵּ֣ינוּ הִצִּ֑יל וַיִּקֹּ֥ד הָעָ֖ם וַיִּֽשְׁתַּחֲוֽוּ׃ וַיֵּֽלְכ֥וּ וַֽיַּעֲשׂ֖וּ<br> בְּנֵ֣י יִשְׂרָאֵ֑ל כַּֽאֲשֶׁ֨ר צִוָּ֧ה יְהוָ֛ה אֶת־מֹשֶׁ֥ה וְאַֽהֲרֹ֖ן כֵּ֥ן<br> עָשֽׂוּ׃ {ס} {חג-א' פסח-שלישי}{שישי} וַיְהִ֣י ׀ בַּֽחֲצִ֣י הַלַּ֗יְלָה וַֽיהוָה֮<br> הִכָּ֣ה כָל־בְּכוֹר֮ בְּאֶ֣רֶץ מִצְרַיִם֒ מִבְּכֹ֤ר פַּרְעֹה֙ הַיֹּשֵׁ֣ב<br> עַל־כִּסְא֔וֹ עַ֚ד בְּכ֣וֹר הַשְּׁבִ֔י אֲשֶׁ֖ר בְּבֵ֣ית הַבּ֑וֹר וְכֹ֖ל<br> בְּכ֥וֹר בְּהֵמָֽה׃ וַיָּ֨קָם פַּרְעֹ֜ה לַ֗יְלָה ה֤וּא וְכָל־עֲבָדָיו֙<br> וְכָל־מִצְרַ֔יִם וַתְּהִ֛י צְעָקָ֥ה גְדֹלָ֖ה בְּמִצְרָ֑יִם כִּֽי־אֵ֣ין בַּ֔יִת<br> אֲשֶׁ֥ר אֵֽין־שָׁ֖ם מֵֽת׃ וַיִּקְרָא֩ לְמֹשֶׁ֨ה וּֽלְאַהֲרֹ֜ן לַ֗יְלָה<br> וַיֹּ֨אמֶר֙ ק֤וּמוּ צְּאוּ֙ מִתּ֣וֹךְ עַמִּ֔י גַּם־אַתֶּ֖ם גַּם־בְּנֵ֣י יִשְׂרָאֵ֑ל<br> וּלְכ֛וּ עִבְד֥וּ אֶת־יְהוָ֖ה כְּדַבֶּרְכֶֽם׃ גַּם־צֹֽאנְכֶ֨ם גַּם־<br>בְּקַרְכֶ֥ם קְח֛וּ כַּֽאֲשֶׁ֥ר דִּבַּרְתֶּ֖ם וָלֵ֑כוּ וּבֵֽרַכְתֶּ֖ם גַּם־אֹתִֽי׃`;
export const pageWithoutNikud = `ולא יהיה בכם נגף למשחית בהכתי בארץ מצרים<br> והיה היום הזה לכם לזכרון וחגתם אתו חג ליהוה<br> לדרתיכם חקת עולם תחגהו שבעת ימים מצות<br> תאכלו אך ביום הראשון תשביתו שאר מבתיכם<br> כי  כל אכל חמץ ונכרתה הנפש ההוא מישראל<br> מיום הראשן עד יום השבעי וביום הראשון מקרא <br>קדש וביום השביעי מקרא קדש יהיה לכם כל <br>מלאכה לא יעשה בהם אך אשר יאכל לכל נפש<br> הוא לבדו יעשה לכם ושמרתם את המצות כי<br> בעצם היום הזה הוצאתי את צבאותיכם מארץ<br> מצרים ושמרתם את היום הזה לדרתיכם חקת<br> עולם בראשן בארבעה עשר יום לחדש בערב<br> תאכלו מצת עד יום האחד ועשרים לחדש בערב<br> שבעת ימים שאר לא ימצא בבתיכם כי  כל אכל<br> מחמצת ונכרתה הנפש ההוא מעדת ישראל<br> בגר ובאזרח הארץ כל מחמצת לא תאכלו בכל<br> מושבתיכם תאכלו מצות {פ} ויקרא משה לכל זקני ישראל ויאמר אלהם<br> משכו וקחו לכם צאן למשפחתיכם ושחטו<br> הפסח ולקחתם אגדת אזוב וטבלתם בדם אשר <br>בסף והגעתם אל המשקוף ואל שתי המזוזת מן <br>הדם אשר בסף ואתם לא תצאו איש מפתח ביתו<br> עד בקר ועבר יהוה לנגף את מצרים וראה את <br>הדם על המשקוף ועל שתי המזוזת ופסח יהוה<br> על הפתח ולא יתן המשחית לבא אל בתיכם<br> לנגף ושמרתם את הדבר הזה לחק לך ולבניך<br> עד עולם והיה כי תבאו אל הארץ אשר יתן יהוה<br> לכם כאשר דבר ושמרתם את העבדה הזאת<br> והיה כי יאמרו אליכם בניכם מה העבדה הזאת<br> לכם ואמרתם זבח פסח הוא ליהוה אשר פסח<br> על בתי בני ישראל במצרים בנגפו את מצרים<br> ואת בתינו הציל ויקד העם וישתחוו וילכו ויעשו<br> בני ישראל כאשר צוה יהוה את משה ואהרן כן<br> עשו {ס} {שישי} ויהי  בחצי הלילה ויהוה<br> הכה כל בכור בארץ מצרים מבכר פרעה הישב<br> על כסאו עד בכור השבי אשר בבית הבור וכל<br> בכור בהמה ויקם פרעה לילה הוא וכל עבדיו<br> וכל מצרים ותהי צעקה גדלה במצרים כי אין בית<br> אשר אין שם מת ויקרא למשה ולאהרן לילה<br> ויאמר קומו צאו מתוך עמי גם אתם גם בני ישראל<br> ולכו עבדו את יהוה כדברכם גם צאנכם גם <br>בקרכם קחו כאשר דברתם ולכו וברכתם גם אתי`;
