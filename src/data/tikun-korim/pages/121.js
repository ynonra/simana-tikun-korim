export const pageWithNikud = `וּפֶתַח֩ אֹ֨הֶל מוֹעֵ֜ד תֵּֽשְׁב֨וּ יוֹמָ֤ם וָלַ֨יְלָה֙ שִׁבְעַ֣ת יָמִ֔ים<br> וּשְׁמַרְתֶּ֛ם אֶת־מִשְׁמֶ֥רֶת יְהוָ֖ה וְלֹ֣א תָמ֑וּתוּ כִּי־כֵ֖ן<br> צֻוֵּֽיתִי׃ וַיַּ֥עַשׂ אַֽהֲרֹ֖ן וּבָנָ֑יו אֵ֚ת כָּל־הַדְּבָרִ֔ים אֲשֶׁר־<br>צִוָּ֥ה יְהוָ֖ה בְּיַד־מֹשֶֽׁה׃ {ס}[שמיני]וַֽיְהִי֙<br> בַּיּ֣וֹם הַשְּׁמִינִ֔י קָרָ֣א מֹשֶׁ֔ה לְאַֽהֲרֹ֖ן וּלְבָנָ֑יו וּלְזִקְנֵ֖י<br> יִשְׂרָאֵֽל׃ וַיֹּ֣אמֶר אֶֽל־אַהֲרֹ֗ן קַח־לְ֠ךָ עֵ֣גֶל בֶּן־בָּקָ֧ר<br> לְחַטָּ֛את וְאַ֥יִל לְעֹלָ֖ה תְּמִימִ֑ם וְהַקְרֵ֖ב לִפְנֵ֥י יְהוָֽה׃<br> וְאֶל־בְּנֵ֥י יִשְׂרָאֵ֖ל תְּדַבֵּ֣ר לֵאמֹ֑ר קְח֤וּ שְׂעִיר־עִזִּים֙<br> לְחַטָּ֔את וְעֵ֨גֶל וָכֶ֧בֶשׂ בְּנֵֽי־שָׁנָ֛ה תְּמִימִ֖ם לְעֹלָֽה׃<br> וְשׁ֨וֹר וָאַ֜יִל לִשְׁלָמִ֗ים לִזְבֹּ֨חַ֙ לִפְנֵ֣י יְהוָ֔ה וּמִנְחָ֖ה<br> בְּלוּלָ֣ה בַשָּׁ֑מֶן כִּ֣י הַיּ֔וֹם יְהוָ֖ה נִרְאָ֥ה אֲלֵיכֶֽם׃ וַיִּקְח֗וּ<br> אֵ֚ת אֲשֶׁ֣ר צִוָּ֣ה מֹשֶׁ֔ה אֶל־פְּנֵ֖י אֹ֣הֶל מוֹעֵ֑ד וַֽיִּקְרְבוּ֙<br> כָּל־הָ֣עֵדָ֔ה וַיַּֽעַמְד֖וּ לִפְנֵ֥י יְהוָֽה׃ וַיֹּ֣אמֶר מֹשֶׁ֔ה זֶ֧ה<br> הַדָּבָ֛ר אֲשֶׁר־צִוָּ֥ה יְהוָ֖ה תַּֽעֲשׂ֑וּ וְיֵרָ֥א אֲלֵיכֶ֖ם כְּב֥וֹד<br> יְהוָֽה׃{שוח} וַיֹּ֨אמֶר מֹשֶׁ֜ה אֶֽל־אַהֲרֹ֗ן קְרַ֤ב אֶל־הַמִּזְבֵּ֨חַ֙<br> וַֽעֲשֵׂ֞ה אֶת־חַטָּֽאתְךָ֙ וְאֶת־עֹ֣לָתֶ֔ךָ וְכַפֵּ֥ר בַּֽעַדְךָ֖ וּבְעַ֣ד<br> הָעָ֑ם וַֽעֲשֵׂ֞ה אֶת־קָרְבַּ֤ן הָעָם֙ וְכַפֵּ֣ר בַּֽעֲדָ֔ם כַּֽאֲשֶׁ֖ר<br> צִוָּ֥ה יְהוָֽה׃ וַיִּקְרַ֥ב אַֽהֲרֹ֖ן אֶל־הַמִּזְבֵּ֑חַ וַיִּשְׁחַ֛ט אֶת־עֵ֥גֶל<br> הַֽחַטָּ֖את אֲשֶׁר־לֽוֹ׃ וַ֠יַּקְרִבוּ בְּנֵ֨י אַֽהֲרֹ֣ן אֶת־הַדָּם֮ אֵלָיו֒<br> וַיִּטְבֹּ֤ל אֶצְבָּעוֹ֙ בַּדָּ֔ם וַיִּתֵּ֖ן עַל־קַרְנ֣וֹת הַמִּזְבֵּ֑חַ וְאֶת־<br>הַדָּ֣ם יָצַ֔ק אֶל־יְס֖וֹד הַמִּזְבֵּֽחַ׃ וְאֶת־הַחֵ֨לֶב וְאֶת־הַכְּלָיֹ֜ת<br> וְאֶת־הַיֹּתֶ֤רֶת מִן־הַכָּבֵד֙ מִן־הַ֣חַטָּ֔את הִקְטִ֖יר הַמִּזְבֵּ֑חָה<br> כַּֽאֲשֶׁ֛ר צִוָּ֥ה יְהוָ֖ה אֶת־מֹשֶֽׁה׃{שוח} וְאֶת־הַבָּשָׂ֖ר וְאֶת־הָע֑וֹר<br> שָׂרַ֣ף בָּאֵ֔שׁ מִח֖וּץ לַֽמַּחֲנֶֽה׃ וַיִּשְׁחַ֖ט אֶת־הָֽעֹלָ֑ה<br> וַ֠יַּמְצִאוּ בְּנֵ֨י אַֽהֲרֹ֤ן אֵלָיו֙ אֶת־הַדָּ֔ם וַיִּזְרְקֵ֥הוּ עַל־<br>הַמִּזְבֵּ֖חַ סָבִֽיב׃ וְאֶת־הָֽעֹלָ֗ה הִמְצִ֧יאוּ אֵלָ֛יו לִנְתָחֶ֖יהָ<br> וְאֶת־הָרֹ֑אשׁ וַיַּקְטֵ֖ר עַל־הַמִּזְבֵּֽחַ׃ וַיִּרְחַ֥ץ אֶת־הַקֶּ֖רֶב<br> וְאֶת־הַכְּרָעָ֑יִם וַיַּקְטֵ֥ר עַל־הָֽעֹלָ֖ה הַמִּזְבֵּֽחָה׃ וַיַּקְרֵ֕ב<br> אֵ֖ת קָרְבַּ֣ן הָעָ֑ם וַיִּקַּ֞ח אֶת־שְׂעִ֤יר הַֽחַטָּאת֙ אֲשֶׁ֣ר<br> לָעָ֔ם וַיִּשְׁחָטֵ֥הוּ וַֽיְחַטְּאֵ֖הוּ כָּֽרִאשֽׁוֹן׃ וַיַּקְרֵ֖ב אֶת־<br>הָֽעֹלָ֑ה וַֽיַּעֲשֶׂ֖הָ כַּמִּשְׁפָּֽט׃{שוח} {שני} וַיַּקְרֵב֮ אֶת־הַמִּנְחָה֒ וַיְמַלֵּ֤א<br> כַפּוֹ֙ מִמֶּ֔נָּה וַיַּקְטֵ֖ר עַל־הַמִּזְבֵּ֑חַ מִלְּבַ֖ד עֹלַ֥ת הַבֹּֽקֶר׃<br> וַיִּשְׁחַ֤ט אֶת־הַשּׁוֹר֙ וְאֶת־הָאַ֔יִל זֶ֥בַח הַשְּׁלָמִ֖ים אֲשֶׁ֣ר<br> לָעָ֑ם וַ֠יַּמְצִאוּ בְּנֵ֨י אַֽהֲרֹ֤ן אֶת־הַדָּם֙ אֵלָ֔יו וַיִּזְרְקֵ֥הוּ עַל־<br>הַמִּזְבֵּ֖חַ סָבִֽיב׃ וְאֶת־הַֽחֲלָבִ֖ים מִן־הַשּׁ֑וֹר וּמִ֨ן־הָאַ֔יִל<br> הָֽאַלְיָ֤ה וְהַֽמְכַסֶּה֙ וְהַכְּלָיֹ֔ת וְיֹתֶ֖רֶת הַכָּבֵֽד׃ וַיָּשִׂ֥ימוּ<br> אֶת־הַֽחֲלָבִ֖ים עַל־הֶֽחָז֑וֹת וַיַּקְטֵ֥ר הַֽחֲלָבִ֖ים הַמִּזְבֵּֽחָה׃<br> וְאֵ֣ת הֶֽחָז֗וֹת וְאֵת֙ שׁ֣וֹק הַיָּמִ֔ין הֵנִ֧יף אַֽהֲרֹ֛ן תְּנוּפָ֖ה<br> לִפְנֵ֣י יְהוָ֑ה כַּֽאֲשֶׁ֖ר צִוָּ֥ה מֹשֶֽׁה׃ וַיִּשָּׂ֨א אַֽהֲרֹ֧ן אֶת־יָדָ֛ו<br> אֶל־הָעָ֖ם וַֽיְבָרְכֵ֑ם וַיֵּ֗רֶד מֵֽעֲשֹׂ֧ת הַֽחַטָּ֛את וְהָֽעֹלָ֖ה<br> וְהַשְּׁלָמִֽים׃ וַיָּבֹ֨א מֹשֶׁ֤ה וְאַֽהֲרֹן֙ אֶל־אֹ֣הֶל מוֹעֵ֔ד וַיֵּ֣צְא֔וּ<br> וַֽיְבָרְכ֖וּ אֶת־הָעָ֑ם וַיֵּרָ֥א כְבוֹד־יְהוָ֖ה אֶל־כָּל־הָעָֽם׃`;export const pageWithoutNikud = `ופתח אהל מועד תשבו יומם ולילה שבעת ימים<br> ושמרתם את משמרת יהוה ולא תמותו כי כן<br> צויתי ויעש אהרן ובניו את כל הדברים אשר <br>צוה יהוה ביד משה {ס}[שמיני]ויהי<br> ביום השמיני קרא משה לאהרן ולבניו ולזקני<br> ישראל ויאמר אל אהרן קח לך עגל בן בקר<br> לחטאת ואיל לעלה תמימם והקרב לפני יהוה<br> ואל בני ישראל תדבר לאמר קחו שעיר עזים<br> לחטאת ועגל וכבש בני שנה תמימם לעלה<br> ושור ואיל לשלמים לזבח לפני יהוה ומנחה<br> בלולה בשמן כי היום יהוה נראה אליכם ויקחו<br> את אשר צוה משה אל פני אהל מועד ויקרבו<br> כל העדה ויעמדו לפני יהוה ויאמר משה זה<br> הדבר אשר צוה יהוה תעשו וירא אליכם כבוד<br> יהוה{שוח} ויאמר משה אל אהרן קרב אל המזבח<br> ועשה את חטאתך ואת עלתך וכפר בעדך ובעד<br> העם ועשה את קרבן העם וכפר בעדם כאשר<br> צוה יהוה ויקרב אהרן אל המזבח וישחט את עגל<br> החטאת אשר לו ויקרבו בני אהרן את הדם אליו<br> ויטבל אצבעו בדם ויתן על קרנות המזבח ואת <br>הדם יצק אל יסוד המזבח ואת החלב ואת הכלית<br> ואת היתרת מן הכבד מן החטאת הקטיר המזבחה<br> כאשר צוה יהוה את משה{שוח} ואת הבשר ואת העור<br> שרף באש מחוץ למחנה וישחט את העלה<br> וימצאו בני אהרן אליו את הדם ויזרקהו על <br>המזבח סביב ואת העלה המציאו אליו לנתחיה<br> ואת הראש ויקטר על המזבח וירחץ את הקרב<br> ואת הכרעים ויקטר על העלה המזבחה ויקרב<br> את קרבן העם ויקח את שעיר החטאת אשר<br> לעם וישחטהו ויחטאהו כראשון ויקרב את <br>העלה ויעשה כמשפט{שוח} {שני} ויקרב את המנחה וימלא<br> כפו ממנה ויקטר על המזבח מלבד עלת הבקר<br> וישחט את השור ואת האיל זבח השלמים אשר<br> לעם וימצאו בני אהרן את הדם אליו ויזרקהו על <br>המזבח סביב ואת החלבים מן השור ומן האיל<br> האליה והמכסה והכלית ויתרת הכבד וישימו<br> את החלבים על החזות ויקטר החלבים המזבחה<br> ואת החזות ואת שוק הימין הניף אהרן תנופה<br> לפני יהוה כאשר צוה משה וישא אהרן את ידו<br> אל העם ויברכם וירד מעשת החטאת והעלה<br> והשלמים ויבא משה ואהרן אל אהל מועד ויצאו<br> ויברכו את העם וירא כבוד יהוה אל כל העם`;