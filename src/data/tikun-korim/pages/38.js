export const pageWithNikud = `וַיֹּ֗אמֶר לֹ֤א יַֽעֲקֹב֙ יֵֽאָמֵ֥ר עוֹד֙ שִׁמְךָ֔ כִּ֖י אִם־יִשְׂרָאֵ֑ל<br> כִּֽי־שָׂרִ֧יתָ עִם־אֱלֹהִ֛ים וְעִם־אֲנָשִׁ֖ים וַתּוּכָֽל׃ וַיִּשְׁאַ֣ל<br> יַֽעֲקֹ֗ב וַיֹּ֨אמֶר֙ הַגִּֽידָה־נָּ֣א שְׁמֶ֔ךָ וַיֹּ֕אמֶר לָ֥מָּה זֶּ֖ה תִּשְׁאַ֣ל<br> לִשְׁמִ֑י וַיְבָ֥רֶךְ אֹת֖וֹ שָֽׁם׃ {שלישי} וַיִּקְרָ֧א יַֽעֲקֹ֛ב שֵׁ֥ם הַמָּק֖וֹם<br> פְּנִיאֵ֑ל כִּֽי־רָאִ֤יתִי אֱלֹהִים֙ פָּנִ֣ים אֶל־פָּנִ֔ים וַתִּנָּצֵ֖ל נַפְשִֽׁי׃<br> וַיִּֽזְרַֽח־ל֣וֹ הַשֶּׁ֔מֶשׁ כַּֽאֲשֶׁ֥ר עָבַ֖ר אֶת־פְּנוּאֵ֑ל וְה֥וּא<br> צֹלֵ֖עַ עַל־יְרֵכֽוֹ׃ עַל־כֵּ֡ן לֹֽא־יֹאכְל֨וּ בְנֵֽי־יִשְׂרָאֵ֜ל אֶת־<br>גִּ֣יד הַנָּשֶׁ֗ה אֲשֶׁר֙ עַל־כַּ֣ף הַיָּרֵ֔ךְ עַ֖ד הַיּ֣וֹם הַזֶּ֑ה כִּ֤י<br> נָגַע֙ בְּכַף־יֶ֣רֶךְ יַֽעֲקֹ֔ב בְּגִ֖יד הַנָּשֶֽׁה׃ וַיִּשָּׂ֨א יַֽעֲקֹ֜ב עֵינָ֗יו<br> וַיַּרְא֙ וְהִנֵּ֣ה עֵשָׂ֣ו בָּ֔א וְעִמּ֕וֹ אַרְבַּ֥ע מֵא֖וֹת אִ֑ישׁ וַיַּ֣חַץ<br> אֶת־הַיְלָדִ֗ים עַל־לֵאָה֙ וְעַל־רָחֵ֔ל וְעַ֖ל שְׁתֵּ֥י הַשְּׁפָחֽוֹת׃<br> וַיָּ֧שֶׂם אֶת־הַשְּׁפָח֛וֹת וְאֶת־יַלְדֵיהֶ֖ן רִֽאשֹׁנָ֑ה וְאֶת־<br>לֵאָ֤ה וִֽילָדֶ֨יהָ֙ אַֽחֲרֹנִ֔ים וְאֶת־רָחֵ֥ל וְאֶת־יוֹסֵ֖ף אַֽחֲרֹנִֽים׃<br> וְה֖וּא עָבַ֣ר לִפְנֵיהֶ֑ם וַיִּשְׁתַּ֤חוּ אַ֨רְצָה֙ שֶׁ֣בַע פְּעָמִ֔ים<br> עַד־גִּשְׁתּ֖וֹ עַד־אָחִֽיו׃ וַיָּ֨רָץ עֵשָׂ֤ו לִקְרָאתוֹ֙ וַֽיְחַבְּקֵ֔הוּ<br> וַיִּפֹּ֥ל עַל־צַוָּארָ֖ו וַׄיִּׄשָּׁׄקֵ֑ׄהׄוּׄ וַיִּבְכּֽוּ׃ וַיִּשָּׂ֣א אֶת־עֵינָ֗יו<br> וַיַּ֤רְא אֶת־הַנָּשִׁים֙ וְאֶת־הַיְלָדִ֔ים וַיֹּ֖אמֶר מִי־אֵ֣לֶּה לָּ֑ךְ<br> וַיֹּאמַ֕ר הַיְלָדִ֕ים אֲשֶׁר־חָנַ֥ן אֱלֹהִ֖ים אֶת־עַבְדֶּֽךָ׃ {רביעי} וַתִּגַּ֧שְׁןָ<br> הַשְּׁפָח֛וֹת הֵ֥נָּה וְיַלְדֵיהֶ֖ן וַתִּֽשְׁתַּחֲוֶֽיןָ׃ וַתִּגַּ֧שׁ גַּם־לֵאָ֛ה<br> וִֽילָדֶ֖יהָ וַיִּֽשְׁתַּחֲו֑וּ וְאַחַ֗ר נִגַּ֥שׁ יוֹסֵ֛ף וְרָחֵ֖ל וַיִּֽשְׁתַּחֲוֽוּ׃<br> וַיֹּ֕אמֶר מִ֥י לְךָ֛ כָּל־הַמַּֽחֲנֶ֥ה הַזֶּ֖ה אֲשֶׁ֣ר פָּגָ֑שְׁתִּי וַיֹּ֕אמֶר<br> לִמְצֹא־חֵ֖ן בְּעֵינֵ֥י אֲדֹנִֽי׃ וַיֹּ֥אמֶר עֵשָׂ֖ו יֶשׁ־לִ֣י רָ֑ב אָחִ֕י<br> יְהִ֥י לְךָ֖ אֲשֶׁר־לָֽךְ׃ וַיֹּ֣אמֶר יַֽעֲקֹ֗ב אַל־נָא֙ אִם־נָ֨א מָצָ֤אתִי<br> חֵן֙ בְּעֵינֶ֔יךָ וְלָֽקַחְתָּ֥ מִנְחָתִ֖י מִיָּדִ֑י כִּ֣י עַל־כֵּ֞ן רָאִ֣יתִי<br> פָנֶ֗יךָ כִּרְאֹ֛ת פְּנֵ֥י אֱלֹהִ֖ים וַתִּרְצֵֽנִי׃ קַח־נָ֤א אֶת־בִּרְכָתִי֙<br> אֲשֶׁ֣ר הֻבָ֣את לָ֔ךְ כִּֽי־חַנַּ֥נִי אֱלֹהִ֖ים וְכִ֣י יֶשׁ־לִי־כֹ֑ל<br> וַיִּפְצַר־בּ֖וֹ וַיִּקָּֽח׃ וַיֹּ֖אמֶר נִסְעָ֣ה וְנֵלֵ֑כָה וְאֵֽלְכָ֖ה לְנֶגְדֶּֽךָ׃<br> וַיֹּ֣אמֶר אֵלָ֗יו אֲדֹנִ֤י יֹדֵ֨עַ֙ כִּֽי־הַיְלָדִ֣ים רַכִּ֔ים וְהַצֹּ֥אן<br> וְהַבָּקָ֖ר עָל֣וֹת עָלָ֑י וּדְפָקוּם֙ י֣וֹם אֶחָ֔ד וָמֵ֖תוּ כָּל־הַצֹּֽאן׃<br> יַֽעֲבָר־נָ֥א אֲדֹנִ֖י לִפְנֵ֣י עַבְדּ֑וֹ וַֽאֲנִ֞י אֶֽתְנָהֲלָ֣ה לְאִטִּ֗י לְרֶ֨גֶל<br> הַמְּלָאכָ֤ה אֲשֶׁר־לְפָנַי֙ וּלְרֶ֣גֶל הַיְלָדִ֔ים עַ֛ד אֲשֶׁר־אָבֹ֥א<br> אֶל־אֲדֹנִ֖י שֵׂעִֽירָה׃ וַיֹּ֣אמֶר עֵשָׂ֔ו אַצִּֽיגָה־נָּ֣א עִמְּךָ֔ מִן־<br>הָעָ֖ם אֲשֶׁ֣ר אִתִּ֑י וַיֹּ֨אמֶר֙ לָ֣מָּה זֶּ֔ה אֶמְצָא־חֵ֖ן בְּעֵינֵ֥י<br> אֲדֹנִֽי׃ וַיָּשָׁב֩ בַּיּ֨וֹם הַה֥וּא עֵשָׂ֛ו לְדַרְכּ֖וֹ שֵׂעִֽירָה׃ וְיַֽעֲקֹב֙<br> נָסַ֣ע סֻכֹּ֔תָה וַיִּ֥בֶן ל֖וֹ בָּ֑יִת וּלְמִקְנֵ֨הוּ֙ עָשָׂ֣ה סֻכֹּ֔ת עַל־כֵּ֛ן<br> קָרָ֥א שֵׁם־הַמָּק֖וֹם סֻכּֽוֹת׃ {ס} וַיָּבֹא֩<br> יַֽעֲקֹ֨ב שָׁלֵ֜ם עִ֣יר שְׁכֶ֗ם אֲשֶׁר֙ בְּאֶ֣רֶץ כְּנַ֔עַן בְּבֹא֖וֹ<br> מִפַּדַּ֣ן אֲרָ֑ם וַיִּ֖חַן אֶת־פְּנֵ֥י הָעִֽיר׃ וַיִּ֜קֶן אֶת־חֶלְקַ֣ת<br> הַשָּׂדֶ֗ה אֲשֶׁ֤ר נָֽטָה־שָׁם֙ אָֽהֳל֔וֹ מִיַּ֥ד בְּנֵֽי־חֲמ֖וֹר אֲבִ֣י<br> שְׁכֶ֑ם בְּמֵאָ֖ה קְשִׂיטָֽה׃ וַיַּצֶּב־שָׁ֖ם מִזְבֵּ֑חַ וַיִּ֨קְרָא־ל֔וֹ<br> אֵ֖ל אֱלֹהֵ֥י יִשְׂרָאֵֽל׃ {ס} {חמישי} וַתֵּצֵ֤א דִינָה֙<br> בַּת־לֵאָ֔ה אֲשֶׁ֥ר יָֽלְדָ֖ה לְיַֽעֲקֹ֑ב לִרְא֖וֹת בִּבְנ֥וֹת הָאָֽרֶץ׃`;export const pageWithoutNikud = `ויאמר לא יעקב יאמר עוד שמך כי אם ישראל<br> כי שרית עם אלהים ועם אנשים ותוכל וישאל<br> יעקב ויאמר הגידה נא שמך ויאמר למה זה תשאל<br> לשמי ויברך אתו שם {שלישי} ויקרא יעקב שם המקום<br> פניאל כי ראיתי אלהים פנים אל פנים ותנצל נפשי<br> ויזרח לו השמש כאשר עבר את פנואל והוא<br> צלע על ירכו על כן לא יאכלו בני ישראל את <br>גיד הנשה אשר על כף הירך עד היום הזה כי<br> נגע בכף ירך יעקב בגיד הנשה וישא יעקב עיניו<br> וירא והנה עשו בא ועמו ארבע מאות איש ויחץ<br> את הילדים על לאה ועל רחל ועל שתי השפחות<br> וישם את השפחות ואת ילדיהן ראשנה ואת <br>לאה וילדיה אחרנים ואת רחל ואת יוסף אחרנים<br> והוא עבר לפניהם וישתחו ארצה שבע פעמים<br> עד גשתו עד אחיו וירץ עשו לקראתו ויחבקהו<br> ויפל על צוארו וישקהו ויבכו וישא את עיניו<br> וירא את הנשים ואת הילדים ויאמר מי אלה לך<br> ויאמר הילדים אשר חנן אלהים את עבדך {רביעי} ותגשן<br> השפחות הנה וילדיהן ותשתחוין ותגש גם לאה<br> וילדיה וישתחוו ואחר נגש יוסף ורחל וישתחוו<br> ויאמר מי לך כל המחנה הזה אשר פגשתי ויאמר<br> למצא חן בעיני אדני ויאמר עשו יש לי רב אחי<br> יהי לך אשר לך ויאמר יעקב אל נא אם נא מצאתי<br> חן בעיניך ולקחת מנחתי מידי כי על כן ראיתי<br> פניך כראת פני אלהים ותרצני קח נא את ברכתי<br> אשר הבאת לך כי חנני אלהים וכי יש לי כל<br> ויפצר בו ויקח ויאמר נסעה ונלכה ואלכה לנגדך<br> ויאמר אליו אדני ידע כי הילדים רכים והצאן<br> והבקר עלות עלי ודפקום יום אחד ומתו כל הצאן<br> יעבר נא אדני לפני עבדו ואני אתנהלה לאטי לרגל<br> המלאכה אשר לפני ולרגל הילדים עד אשר אבא<br> אל אדני שעירה ויאמר עשו אציגה נא עמך מן <br>העם אשר אתי ויאמר למה זה אמצא חן בעיני<br> אדני וישב ביום ההוא עשו לדרכו שעירה ויעקב<br> נסע סכתה ויבן לו בית ולמקנהו עשה סכת על כן<br> קרא שם המקום סכות {ס} ויבא<br> יעקב שלם עיר שכם אשר בארץ כנען בבאו<br> מפדן ארם ויחן את פני העיר ויקן את חלקת<br> השדה אשר נטה שם אהלו מיד בני חמור אבי<br> שכם במאה קשיטה ויצב שם מזבח ויקרא לו<br> אל אלהי ישראל {ס} {חמישי} ותצא דינה<br> בת לאה אשר ילדה ליעקב לראות בבנות הארץ`;