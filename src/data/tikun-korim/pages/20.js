export const pageWithNikud = `וַתִּשְׁכַּ֣ב עִמּ֔וֹ וְלֹֽא־יָדַ֥ע בְּשִׁכְבָ֖הּ וּבְקֻמָֽהּ׃ וַֽתַּהֲרֶ֛יןָ שְׁתֵּ֥י<br> בְנֽוֹת־ל֖וֹט מֵֽאֲבִיהֶֽן׃ וַתֵּ֤לֶד הַבְּכִירָה֙ בֵּ֔ן וַתִּקְרָ֥א שְׁמ֖וֹ<br> מוֹאָ֑ב ה֥וּא אֲבִֽי־מוֹאָ֖ב עַד־הַיּֽוֹם׃ וְהַצְּעִירָ֤ה גַם־הִוא֙<br> יָ֣לְדָה בֵּ֔ן וַתִּקְרָ֥א שְׁמ֖וֹ בֶּן־עַמִּ֑י ה֛וּא אֲבִ֥י בְנֵֽי־עַמּ֖וֹן<br> עַד־הַיּֽוֹם׃ {ס} וַיִּסַּ֨ע מִשָּׁ֤ם אַבְרָהָם֙<br> אַ֣רְצָה הַנֶּ֔גֶב וַיֵּ֥שֶׁב בֵּין־קָדֵ֖שׁ וּבֵ֣ין שׁ֑וּר וַיָּ֖גָר בִּגְרָֽר׃<br> וַיֹּ֧אמֶר אַבְרָהָ֛ם אֶל־שָׂרָ֥ה אִשְׁתּ֖וֹ אֲחֹ֣תִי הִ֑וא וַיִּשְׁלַ֗ח<br> אֲבִימֶ֨לֶךְ֙ מֶ֣לֶךְ גְּרָ֔ר וַיִּקַּ֖ח אֶת־שָׂרָֽה׃ וַיָּבֹ֧א אֱלֹהִ֛ים אֶל־<br>אֲבִימֶ֖לֶךְ בַּֽחֲל֣וֹם הַלָּ֑יְלָה וַיֹּ֣אמֶר ל֗וֹ הִנְּךָ֥ מֵת֙ עַל־<br>הָֽאִשָּׁ֣ה אֲשֶׁר־לָקַ֔חְתָּ וְהִ֖וא בְּעֻ֥לַת בָּֽעַל׃ וַֽאֲבִימֶ֕לֶךְ<br> לֹ֥א קָרַ֖ב אֵלֶ֑יהָ וַיֹּאמַ֕ר אֲדֹנָ֕י הֲג֥וֹי גַּם־צַדִּ֖יק תַּֽהֲרֹֽג׃<br> הֲלֹ֨א ה֤וּא אָֽמַר־לִי֙ אֲחֹ֣תִי הִ֔וא וְהִֽיא־גַם־הִ֥וא אָֽמְרָ֖ה<br> אָחִ֣י ה֑וּא בְּתָם־לְבָבִ֛י וּבְנִקְיֹ֥ן כַּפַּ֖י עָשִׂ֥יתִי זֹֽאת׃ וַיֹּאמֶר֩<br> אֵלָ֨יו הָֽאֱלֹהִ֜ים בַּֽחֲלֹ֗ם גַּ֣ם אָֽנֹכִ֤י יָדַ֨עְתִּי֙ כִּ֤י בְתָם־לְבָֽבְךָ֙<br> עָשִׂ֣יתָ זֹּ֔את וָֽאֶחְשֹׂ֧ךְ גַּם־אָֽנֹכִ֛י אֽוֹתְךָ֖ מֵֽחֲטוֹ־לִ֑י עַל־כֵּ֥ן<br> לֹֽא־נְתַתִּ֖יךָ לִנְגֹּ֥עַ אֵלֶֽיהָ׃ וְעַתָּ֗ה הָשֵׁ֤ב אֵֽשֶׁת־הָאִישׁ֙ כִּֽי־<br>נָבִ֣יא ה֔וּא וְיִתְפַּלֵּ֥ל בַּֽעַדְךָ֖ וֶֽחְיֵ֑ה וְאִם־אֵֽינְךָ֣ מֵשִׁ֔יב דַּ֚ע<br> כִּי־מ֣וֹת תָּמ֔וּת אַתָּ֖ה וְכָל־אֲשֶׁר־לָֽךְ׃ וַיַּשְׁכֵּ֨ם אֲבִימֶ֜לֶךְ<br> בַּבֹּ֗קֶר וַיִּקְרָא֙ לְכָל־עֲבָדָ֔יו וַיְדַבֵּ֛ר אֶת־כָּל־הַדְּבָרִ֥ים<br> הָאֵ֖לֶּה בְּאָזְנֵיהֶ֑ם וַיִּֽירְא֥וּ הָֽאֲנָשִׁ֖ים מְאֹֽד׃ וַיִּקְרָ֨א<br> אֲבִימֶ֜לֶךְ לְאַבְרָהָ֗ם וַיֹּ֨אמֶר ל֜וֹ מֶֽה־עָשִׂ֤יתָ לָּ֨נוּ֙ וּמֶֽה־<br>חָטָ֣אתִי לָ֔ךְ כִּֽי־הֵבֵ֧אתָ עָלַ֛י וְעַל־מַמְלַכְתִּ֖י חֲטָאָ֣ה<br> גְדֹלָ֑ה מַֽעֲשִׂים֙ אֲשֶׁ֣ר לֹא־יֵֽעָשׂ֔וּ עָשִׂ֖יתָ עִמָּדִֽי׃ וַיֹּ֥אמֶר<br> אֲבִימֶ֖לֶךְ אֶל־אַבְרָהָ֑ם מָ֣ה רָאִ֔יתָ כִּ֥י עָשִׂ֖יתָ אֶת־הַדָּבָ֥ר<br> הַזֶּֽה׃ וַיֹּ֨אמֶר֙ אַבְרָהָ֔ם כִּ֣י אָמַ֗רְתִּי רַ֚ק אֵין־יִרְאַ֣ת אֱלֹהִ֔ים<br> בַּמָּק֖וֹם הַזֶּ֑ה וַֽהֲרָג֖וּנִי עַל־דְּבַ֥ר אִשְׁתִּֽי׃ וְגַם־אָמְנָ֗ה אֲחֹתִ֤י<br> בַת־אָבִי֙ הִ֔וא אַ֖ךְ לֹ֣א בַת־אִמִּ֑י וַתְּהִי־לִ֖י לְאִשָּֽׁה׃ וַיְהִ֞י<br> כַּֽאֲשֶׁ֧ר הִתְע֣וּ אֹתִ֗י אֱלֹהִים֮ מִבֵּ֣ית אָבִי֒ וָֽאֹמַ֣ר לָ֔הּ זֶ֣ה<br> חַסְדֵּ֔ךְ אֲשֶׁ֥ר תַּֽעֲשִׂ֖י עִמָּדִ֑י אֶ֤ל כָּל־הַמָּקוֹם֙ אֲשֶׁ֣ר נָב֣וֹא<br> שָׁ֔מָּה אִמְרִי־לִ֖י אָחִ֥י הֽוּא׃ וַיִּקַּ֨ח אֲבִימֶ֜לֶךְ צֹ֣אן וּבָקָ֗ר<br> וַֽעֲבָדִים֙ וּשְׁפָחֹ֔ת וַיִּתֵּ֖ן לְאַבְרָהָ֑ם וַיָּ֣שֶׁב ל֔וֹ אֵ֖ת שָׂרָ֥ה<br> אִשְׁתּֽוֹ׃ וַיֹּ֣אמֶר אֲבִימֶ֔לֶךְ הִנֵּ֥ה אַרְצִ֖י לְפָנֶ֑יךָ בַּטּ֥וֹב<br> בְּעֵינֶ֖יךָ שֵֽׁב׃ וּלְשָׂרָ֣ה אָמַ֗ר הִנֵּ֨ה נָתַ֜תִּי אֶ֤לֶף כֶּ֨סֶף֙<br> לְאָחִ֔יךְ הִנֵּ֤ה הוּא־לָךְ֙ כְּס֣וּת עֵינַ֔יִם לְכֹ֖ל אֲשֶׁ֣ר אִתָּ֑ךְ<br> וְאֵ֥ת כֹּ֖ל וְנֹכָֽחַת׃ וַיִּתְפַּלֵּ֥ל אַבְרָהָ֖ם אֶל־הָֽאֱלֹהִ֑ים וַיִּרְפָּ֨א<br> אֱלֹהִ֜ים אֶת־אֲבִימֶ֧לֶךְ וְאֶת־אִשְׁתּ֛וֹ וְאַמְהֹתָ֖יו וַיֵּלֵֽדוּ׃ כִּֽי־<br>עָצֹ֤ר עָצַר֙ יְהוָ֔ה בְּעַ֥ד כָּל־רֶ֖חֶם לְבֵ֣ית אֲבִימֶ֑לֶךְ עַל־<br>דְּבַ֥ר שָׂרָ֖ה אֵ֥שֶׁת אַבְרָהָֽם׃ {ס}{חג-א' ראש השנה-ראשון} וַֽיהוָ֛ה<br> פָּקַ֥ד אֶת־שָׂרָ֖ה כַּֽאֲשֶׁ֣ר אָמָ֑ר וַיַּ֧עַשׂ יְהוָ֛ה לְשָׂרָ֖ה<br> כַּֽאֲשֶׁ֥ר דִּבֵּֽר׃ וַתַּהַר֩ וַתֵּ֨לֶד שָׂרָ֧ה לְאַבְרָהָ֛ם בֵּ֖ן לִזְקֻנָ֑יו<br> לַמּוֹעֵ֕ד אֲשֶׁר־דִּבֶּ֥ר אֹת֖וֹ אֱלֹהִֽים׃ וַיִּקְרָ֨א אַבְרָהָ֜ם<br> אֶֽת־שֶׁם־בְּנ֧וֹ הַנּֽוֹלַד־ל֛וֹ אֲשֶׁר־יָֽלְדָה־לּ֥וֹ שָׂרָ֖ה יִצְחָֽק׃`;
export const pageWithoutNikud = `ותשכב עמו ולא ידע בשכבה ובקמה ותהרין שתי<br> בנות לוט מאביהן ותלד הבכירה בן ותקרא שמו<br> מואב הוא אבי מואב עד היום והצעירה גם הוא<br> ילדה בן ותקרא שמו בן עמי הוא אבי בני עמון<br> עד היום {ס} ויסע משם אברהם<br> ארצה הנגב וישב בין קדש ובין שור ויגר בגרר<br> ויאמר אברהם אל שרה אשתו אחתי הוא וישלח<br> אבימלך מלך גרר ויקח את שרה ויבא אלהים אל <br>אבימלך בחלום הלילה ויאמר לו הנך מת על <br>האשה אשר לקחת והוא בעלת בעל ואבימלך<br> לא קרב אליה ויאמר אדני הגוי גם צדיק תהרג<br> הלא הוא אמר לי אחתי הוא והיא גם הוא אמרה<br> אחי הוא בתם לבבי ובנקין כפי עשיתי זאת ויאמר<br> אליו האלהים בחלם גם אנכי ידעתי כי בתם לבבך<br> עשית זאת ואחשך גם אנכי אותך מחטו לי על כן<br> לא נתתיך לנגע אליה ועתה השב אשת האיש כי <br>נביא הוא ויתפלל בעדך וחיה ואם אינך משיב דע<br> כי מות תמות אתה וכל אשר לך וישכם אבימלך<br> בבקר ויקרא לכל עבדיו וידבר את כל הדברים<br> האלה באזניהם וייראו האנשים מאד ויקרא<br> אבימלך לאברהם ויאמר לו מה עשית לנו ומה <br>חטאתי לך כי הבאת עלי ועל ממלכתי חטאה<br> גדלה מעשים אשר לא יעשו עשית עמדי ויאמר<br> אבימלך אל אברהם מה ראית כי עשית את הדבר<br> הזה ויאמר אברהם כי אמרתי רק אין יראת אלהים<br> במקום הזה והרגוני על דבר אשתי וגם אמנה אחתי<br> בת אבי הוא אך לא בת אמי ותהי לי לאשה ויהי<br> כאשר התעו אתי אלהים מבית אבי ואמר לה זה<br> חסדך אשר תעשי עמדי אל כל המקום אשר נבוא<br> שמה אמרי לי אחי הוא ויקח אבימלך צאן ובקר<br> ועבדים ושפחת ויתן לאברהם וישב לו את שרה<br> אשתו ויאמר אבימלך הנה ארצי לפניך בטוב<br> בעיניך שב ולשרה אמר הנה נתתי אלף כסף<br> לאחיך הנה הוא לך כסות עינים לכל אשר אתך<br> ואת כל ונכחת ויתפלל אברהם אל האלהים וירפא<br> אלהים את אבימלך ואת אשתו ואמהתיו וילדו כי <br>עצר עצר יהוה בעד כל רחם לבית אבימלך על <br>דבר שרה אשת אברהם {ס} ויהוה<br> פקד את שרה כאשר אמר ויעש יהוה לשרה<br> כאשר דבר ותהר ותלד שרה לאברהם בן לזקניו<br> למועד אשר דבר אתו אלהים ויקרא אברהם<br> את שם בנו הנולד לו אשר ילדה לו שרה יצחק`;
