export const pageWithNikud = `וְלֹֽא־תִקְח֣וּ כֹ֔פֶר לָנ֖וּס אֶל־עִ֣יר מִקְלָט֑וֹ לָשׁוּב֙<br> לָשֶׁ֣בֶת בָּאָ֔רֶץ עַד־מ֖וֹת הַכֹּהֵֽן׃ וְלֹֽא־תַחֲנִ֣יפוּ אֶת־<br>הָאָ֗רֶץ אֲשֶׁ֤ר אַתֶּם֙ בָּ֔הּ כִּ֣י הַדָּ֔ם ה֥וּא יַֽחֲנִ֖יף אֶת־<br>הָאָ֑רֶץ וְלָאָ֣רֶץ לֹֽא־יְכֻפַּ֗ר לַדָּם֙ אֲשֶׁ֣ר שֻׁפַּךְ־בָּ֔הּ<br> כִּי־אִ֖ם בְּדַ֥ם שֹֽׁפְכֽוֹ׃ וְלֹ֧א תְטַמֵּ֣א אֶת־הָאָ֗רֶץ אֲשֶׁ֤ר<br> אַתֶּם֙ יֹֽשְׁבִ֣ים בָּ֔הּ אֲשֶׁ֥ר אֲנִ֖י שֹׁכֵ֣ן בְּתוֹכָ֑הּ כִּ֚י אֲנִ֣י<br> יְהוָ֔ה שֹׁכֵ֕ן בְּת֖וֹךְ בְּנֵ֥י יִשְׂרָאֵֽל׃ {פ} {שביעי} וַֽיִּקְרְב֞וּ רָאשֵׁ֣י הָֽאָב֗וֹת לְמִשְׁפַּ֤חַת בְּנֵֽי־גִלְעָד֙ בֶּן־<br>מָכִ֣יר בֶּן־מְנַשֶּׁ֔ה מִֽמִּשְׁפְּחֹ֖ת בְּנֵ֣י יוֹסֵ֑ף וַֽיְדַבְּר֞וּ לִפְנֵ֤י<br> מֹשֶׁה֙ וְלִפְנֵ֣י הַנְּשִׂאִ֔ים רָאשֵׁ֥י אָב֖וֹת לִבְנֵ֥י יִשְׂרָאֵֽל׃<br> וַיֹּֽאמְר֗וּ אֶת־אֲדֹנִי֙ צִוָּ֣ה יְהוָ֔ה לָתֵ֨ת אֶת־הָאָ֧רֶץ בְּנַֽחֲלָ֛ה<br> בְּגוֹרָ֖ל לִבְנֵ֣י יִשְׂרָאֵ֑ל וַֽאדֹנִי֙ צֻוָּ֣ה בַֽיהוָ֔ה לָתֵ֗ת אֶֽת־<br>נַחֲלַ֛ת צְלָפְחָ֥ד אָחִ֖ינוּ לִבְנֹתָֽיו׃ וְ֠הָיוּ לְאֶחָ֞ד מִבְּנֵ֨י<br> שִׁבְטֵ֥י בְנֵֽי־יִשְׂרָאֵל֮ לְנָשִׁים֒ וְנִגְרְעָ֤ה נַֽחֲלָתָן֙ מִנַּֽחֲלַ֣ת<br> אֲבֹתֵ֔ינוּ וְנוֹסַ֕ף עַ֚ל נַֽחֲלַ֣ת הַמַּטֶּ֔ה אֲשֶׁ֥ר תִּֽהְיֶ֖ינָה לָהֶ֑ם<br> וּמִגֹּרַ֥ל נַֽחֲלָתֵ֖נוּ יִגָּרֵֽעַ׃ וְאִם־יִֽהְיֶ֣ה הַיֹּבֵל֮ לִבְנֵ֣י יִשְׂרָאֵל֒<br> וְנֽוֹסְפָה֙ נַֽחֲלָתָ֔ן עַ֚ל נַֽחֲלַ֣ת הַמַּטֶּ֔ה אֲשֶׁ֥ר תִּֽהְיֶ֖ינָה לָהֶ֑ם<br> וּמִֽנַּחֲלַת֙ מַטֵּ֣ה אֲבֹתֵ֔ינוּ יִגָּרַ֖ע נַֽחֲלָתָֽן׃ וַיְצַ֤ו מֹשֶׁה֙ אֶת־<br>בְּנֵ֣י יִשְׂרָאֵ֔ל עַל־פִּ֥י יְהוָ֖ה לֵאמֹ֑ר כֵּ֛ן מַטֵּ֥ה בְנֵֽי־יוֹסֵ֖ף<br> דֹּֽבְרִֽים׃ זֶ֣ה הַדָּבָ֞ר אֲשֶׁר־צִוָּ֣ה יְהוָ֗ה לִבְנ֤וֹת צְלָפְחָד֙<br> לֵאמֹ֔ר לַטּ֥וֹב בְּעֵֽינֵיהֶ֖ם תִּֽהְיֶ֣ינָה לְנָשִׁ֑ים אַ֗ךְ לְמִשְׁפַּ֛חַת<br> מַטֵּ֥ה אֲבִיהֶ֖ם תִּֽהְיֶ֥ינָה לְנָשִֽׁים׃ וְלֹֽא־תִסֹּ֤ב נַֽחֲלָה֙ לִבְנֵ֣י<br> יִשְׂרָאֵ֔ל מִמַּטֶּ֖ה אֶל־מַטֶּ֑ה כִּ֣י אִ֗ישׁ בְּנַֽחֲלַת֙ מַטֵּ֣ה<br> אֲבֹתָ֔יו יִדְבְּק֖וּ בְּנֵ֥י יִשְׂרָאֵֽל׃ וְכָל־בַּ֞ת יֹרֶ֣שֶׁת נַֽחֲלָ֗ה<br> מִמַּטּוֹת֮ בְּנֵ֣י יִשְׂרָאֵל֒ לְאֶחָ֗ד מִמִּשְׁפַּ֛חַת מַטֵּ֥ה אָבִ֖יהָ<br> תִּֽהְיֶ֣ה לְאִשָּׁ֑ה לְמַ֗עַן יִֽירְשׁוּ֙ בְּנֵ֣י יִשְׂרָאֵ֔ל אִ֖ישׁ נַֽחֲלַ֥ת<br> אֲבֹתָֽיו׃ וְלֹֽא־תִסֹּ֧ב נַֽחֲלָ֛ה מִמַּטֶּ֖ה לְמַטֶּ֣ה אַחֵ֑ר כִּי־אִישׁ֙<br> בְּנַ֣חֲלָת֔וֹ יִדְבְּק֕וּ מַטּ֖וֹת בְּנֵ֥י יִשְׂרָאֵֽל׃ כַּֽאֲשֶׁ֛ר צִוָּ֥ה<br> יְהוָ֖ה אֶת־מֹשֶׁ֑ה כֵּ֥ן עָשׂ֖וּ בְּנ֥וֹת צְלָפְחָֽד׃ {מפטיר} וַתִּֽהְיֶ֜ינָה<br> מַחְלָ֣ה תִרְצָ֗ה וְחָגְלָ֧ה וּמִלְכָּ֛ה וְנֹעָ֖ה בְּנ֣וֹת צְלָפְחָ֑ד<br> לִבְנֵ֥י דֹֽדֵיהֶ֖ן לְנָשִֽׁים׃ מִֽמִּשְׁפְּחֹ֛ת בְּנֵֽי־מְנַשֶּׁ֥ה בֶן־יוֹסֵ֖ף<br> הָי֣וּ לְנָשִׁ֑ים וַתְּהִי֙ נַֽחֲלָתָ֔ן עַל־מַטֵּ֖ה מִשְׁפַּ֥חַת אֲבִיהֶֽן׃<br> אֵ֣לֶּה הַמִּצְו֞͏ֹת וְהַמִּשְׁפָּטִ֗ים אֲשֶׁ֨ר צִוָּ֧ה יְהוָ֛ה בְּיַד־<br>מֹשֶׁ֖ה אֶל־בְּנֵ֣י יִשְׂרָאֵ֑ל בְּעַֽרְבֹ֣ת מוֹאָ֔ב עַ֖ל יַרְדֵּ֥ן יְרֵחֽוֹ׃ {ש}[דברים]אֵ֣לֶּה הַדְּבָרִ֗ים אֲשֶׁ֨ר דִּבֶּ֤ר מֹשֶׁה֙ אֶל־כָּל־יִשְׂרָאֵ֔ל<br> בְּעֵ֖בֶר הַיַּרְדֵּ֑ן בַּמִּדְבָּ֡ר בָּֽעֲרָבָה֩ מ֨וֹל ס֜וּף בֵּֽין־<br>פָּארָ֧ן וּבֵֽין־תֹּ֛פֶל וְלָבָ֥ן וַֽחֲצֵרֹ֖ת וְדִ֥י זָהָֽב׃ אַחַ֨ד עָשָׂ֥ר<br> יוֹם֙ מֵֽחֹרֵ֔ב דֶּ֖רֶךְ הַר־שֵׂעִ֑יר עַ֖ד קָדֵ֥שׁ בַּרְנֵֽעַ׃`;export const pageWithoutNikud = `ולא תקחו כפר לנוס אל עיר מקלטו לשוב<br> לשבת בארץ עד מות הכהן ולא תחניפו את <br>הארץ אשר אתם בה כי הדם הוא יחניף את <br>הארץ ולארץ לא יכפר לדם אשר שפך בה<br> כי אם בדם שפכו ולא תטמא את הארץ אשר<br> אתם ישבים בה אשר אני שכן בתוכה כי אני<br> יהוה שכן בתוך בני ישראל {פ} {שביעי} ויקרבו ראשי האבות למשפחת בני גלעד בן <br>מכיר בן מנשה ממשפחת בני יוסף וידברו לפני<br> משה ולפני הנשאים ראשי אבות לבני ישראל<br> ויאמרו את אדני צוה יהוה לתת את הארץ בנחלה<br> בגורל לבני ישראל ואדני צוה ביהוה לתת את <br>נחלת צלפחד אחינו לבנתיו והיו לאחד מבני<br> שבטי בני ישראל לנשים ונגרעה נחלתן מנחלת<br> אבתינו ונוסף על נחלת המטה אשר תהיינה להם<br> ומגרל נחלתנו יגרע ואם יהיה היבל לבני ישראל<br> ונוספה נחלתן על נחלת המטה אשר תהיינה להם<br> ומנחלת מטה אבתינו יגרע נחלתן ויצו משה את <br>בני ישראל על פי יהוה לאמר כן מטה בני יוסף<br> דברים זה הדבר אשר צוה יהוה לבנות צלפחד<br> לאמר לטוב בעיניהם תהיינה לנשים אך למשפחת<br> מטה אביהם תהיינה לנשים ולא תסב נחלה לבני<br> ישראל ממטה אל מטה כי איש בנחלת מטה<br> אבתיו ידבקו בני ישראל וכל בת ירשת נחלה<br> ממטות בני ישראל לאחד ממשפחת מטה אביה<br> תהיה לאשה למען יירשו בני ישראל איש נחלת<br> אבתיו ולא תסב נחלה ממטה למטה אחר כי איש<br> בנחלתו ידבקו מטות בני ישראל כאשר צוה<br> יהוה את משה כן עשו בנות צלפחד {מפטיר} ותהיינה<br> מחלה תרצה וחגלה ומלכה ונעה בנות צלפחד<br> לבני דדיהן לנשים ממשפחת בני מנשה בן יוסף<br> היו לנשים ותהי נחלתן על מטה משפחת אביהן<br> אלה המצות והמשפטים אשר צוה יהוה ביד <br>משה אל בני ישראל בערבת מואב על ירדן ירחו {ש}[דברים]אלה הדברים אשר דבר משה אל כל ישראל<br> בעבר הירדן במדבר בערבה מול סוף בין <br>פארן ובין תפל ולבן וחצרת ודי זהב אחד עשר<br> יום מחרב דרך הר שעיר עד קדש ברנע`;