export const pageWithNikud = `וַיֹּ֣אמֶר יְהוָ֔ה סָלַ֖חְתִּי כִּדְבָרֶֽךָ׃ וְאוּלָ֖ם חַי־אָ֑נִי וְיִמָּלֵ֥א<br> כְבוֹד־יְהוָ֖ה אֶת־כָּל־הָאָֽרֶץ׃ כִּ֣י כָל־הָֽאֲנָשִׁ֗ים הָֽרֹאִ֤ים<br> אֶת־כְּבֹדִי֙ וְאֶת־אֹ֣תֹתַ֔י אֲשֶׁר־עָשִׂ֥יתִי בְמִצְרַ֖יִם<br> וּבַמִּדְבָּ֑ר וַיְנַסּ֣וּ אֹתִ֗י זֶ֚ה עֶ֣שֶׂר פְּעָמִ֔ים וְלֹ֥א שָֽׁמְע֖וּ<br> בְּקוֹלִֽי׃ אִם־יִרְאוּ֙ אֶת־הָאָ֔רֶץ אֲשֶׁ֥ר נִשְׁבַּ֖עְתִּי לַֽאֲבֹתָ֑ם<br> וְכָל־מְנַֽאֲצַ֖י לֹ֥א יִרְאֽוּהָ׃ וְעַבְדִּ֣י כָלֵ֗ב עֵ֣קֶב הָֽיְתָ֞ה<br> ר֤וּחַ אַחֶ֨רֶת֙ עִמּ֔וֹ וַיְמַלֵּ֖א אַֽחֲרָ֑י וַהֲבִֽיאֹתִ֗יו אֶל־הָאָ֨רֶץ֙<br> אֲשֶׁר־בָּ֣א שָׁ֔מָּה וְזַרְע֖וֹ יֽוֹרִשֶֽׁנָּה׃ וְהָֽעֲמָלֵקִ֥י וְהַֽכְּנַעֲנִ֖י<br> יוֹשֵׁ֣ב בָּעֵ֑מֶק מָחָ֗ר פְּנ֨וּ וּסְע֥וּ לָכֶ֛ם הַמִּדְבָּ֖ר דֶּ֥רֶךְ<br> יַם־סֽוּף׃ {פ} {רביעי} וַיְדַבֵּ֣ר יְהוָ֔ה אֶל־מֹשֶׁ֥ה וְאֶֽל־אַהֲרֹ֖ן לֵאמֹֽר׃ עַד־מָתַ֗י<br> לָֽעֵדָ֤ה הָֽרָעָה֙ הַזֹּ֔את אֲשֶׁ֛ר הֵ֥מָּה מַלִּינִ֖ים עָלָ֑י אֶת־<br>תְּלֻנּ֞וֹת בְּנֵ֣י יִשְׂרָאֵ֗ל אֲשֶׁ֨ר הֵ֧מָּה מַלִּינִ֛ים עָלַ֖י שָׁמָֽעְתִּי׃<br> אֱמֹ֣ר אֲלֵהֶ֗ם חַי־אָ֨נִי֙ נְאֻם־יְהוָ֔ה אִם־לֹ֕א כַּֽאֲשֶׁ֥ר<br> דִּבַּרְתֶּ֖ם בְּאָזְנָ֑י כֵּ֖ן אֶֽעֱשֶׂ֥ה לָכֶֽם׃ בַּמִּדְבָּ֣ר הַ֠זֶּה יִפְּל֨וּ<br> פִגְרֵיכֶ֜ם וְכָל־פְּקֻֽדֵיכֶם֙ לְכָל־מִסְפַּרְכֶ֔ם מִבֶּ֛ן עֶשְׂרִ֥ים<br> שָׁנָ֖ה וָמָ֑עְלָה אֲשֶׁ֥ר הֲלִֽינֹתֶ֖ם עָלָֽי׃ אִם־אַתֶּם֙ תָּבֹ֣אוּ<br> אֶל־הָאָ֔רֶץ אֲשֶׁ֤ר נָשָׂ֨אתִי֙ אֶת־יָדִ֔י לְשַׁכֵּ֥ן אֶתְכֶ֖ם בָּ֑הּ<br> כִּ֚י אִם־כָּלֵ֣ב בֶּן־יְפֻנֶּ֔ה וִֽיהוֹשֻׁ֖עַ בִּן־נֽוּן׃ וְטַ֨פְּכֶ֔ם אֲשֶׁ֥ר<br> אֲמַרְתֶּ֖ם לָבַ֣ז יִֽהְיֶ֑ה וְהֵֽבֵיאתִ֣י אֹתָ֔ם וְיָֽדְעוּ֙ אֶת־הָאָ֔רֶץ<br> אֲשֶׁ֥ר מְאַסְתֶּ֖ם בָּֽהּ׃ וּפִגְרֵיכֶ֖ם אַתֶּ֑ם יִפְּל֖וּ בַּמִּדְבָּ֥ר הַזֶּֽה׃<br> וּ֠בְנֵיכֶם יִֽהְי֨וּ רֹעִ֤ים בַּמִּדְבָּר֙ אַרְבָּעִ֣ים שָׁנָ֔ה וְנָֽשְׂא֖וּ<br> אֶת־זְנֽוּתֵיכֶ֑ם עַד־תֹּ֥ם פִּגְרֵיכֶ֖ם בַּמִּדְבָּֽר׃ בְּמִסְפַּ֨ר<br> הַיָּמִ֜ים אֲשֶׁר־תַּרְתֶּ֣ם אֶת־הָאָרֶץ֮ אַרְבָּעִ֣ים יוֹם֒ י֣וֹם<br> לַשָּׁנָ֞ה י֣וֹם לַשָּׁנָ֗ה תִּשְׂאוּ֙ אֶת־עֲו‍ֹנֹ֣תֵיכֶ֔ם אַרְבָּעִ֖ים<br> שָׁנָ֑ה וִֽידַעְתֶּ֖ם אֶת־תְּנֽוּאָתִֽי׃ אֲנִ֣י יְהוָה֮ דִּבַּרְתִּי֒ אִם־לֹ֣א ׀<br> זֹ֣את אֶֽעֱשֶׂ֗ה לְכָל־הָֽעֵדָ֤ה הָֽרָעָה֙ הַזֹּ֔את הַנּֽוֹעָדִ֖ים<br> עָלָ֑י בַּמִּדְבָּ֥ר הַזֶּ֛ה יִתַּ֖מּוּ וְשָׁ֥ם יָמֻֽתוּ׃ וְהָ֣אֲנָשִׁ֔ים אֲשֶׁר־<br>שָׁלַ֥ח מֹשֶׁ֖ה לָת֣וּר אֶת־הָאָ֑רֶץ וַיָּשֻׁ֗בוּ וַיַּלִּ֤ינוּ עָלָיו֙ אֶת־<br>כָּל־הָ֣עֵדָ֔ה לְהוֹצִ֥יא דִבָּ֖ה עַל־הָאָֽרֶץ׃ וַיָּמֻ֨תוּ֙ הָֽאֲנָשִׁ֔ים<br> מֽוֹצִאֵ֥י דִבַּת־הָאָ֖רֶץ רָעָ֑ה בַּמַּגֵּפָ֖ה לִפְנֵ֥י יְהוָֽה׃ וִֽיהוֹשֻׁ֣עַ<br> בִּן־נ֔וּן וְכָלֵ֖ב בֶּן־יְפֻנֶּ֑ה חָיוּ֙ מִן־הָֽאֲנָשִׁ֣ים הָהֵ֔ם הַֽהֹלְכִ֖ים<br> לָת֥וּר אֶת־הָאָֽרֶץ׃ וַיְדַבֵּ֤ר מֹשֶׁה֙ אֶת־הַדְּבָרִ֣ים הָאֵ֔לֶּה<br> אֶֽל־כָּל־בְּנֵ֖י יִשְׂרָאֵ֑ל וַיִּֽתְאַבְּל֥וּ הָעָ֖ם מְאֹֽד׃ וַיַּשְׁכִּ֣מוּ<br> בַבֹּ֔קֶר וַיַּֽעֲל֥וּ אֶל־רֹאשׁ־הָהָ֖ר לֵאמֹ֑ר הִנֶּ֗נּוּ וְעָלִ֛ינוּ<br> אֶל־הַמָּק֛וֹם אֲשֶׁר־אָמַ֥ר יְהוָ֖ה כִּ֥י חָטָֽאנוּ׃ וַיֹּ֣אמֶר<br> מֹשֶׁ֔ה לָ֥מָּה זֶּ֛ה אַתֶּ֥ם עֹֽבְרִ֖ים אֶת־פִּ֣י יְהוָ֑ה וְהִ֖וא לֹ֥א<br> תִצְלָֽח׃ אַֽל־תַּעֲל֔וּ כִּ֛י אֵ֥ין יְהוָ֖ה בְּקִרְבְּכֶ֑ם וְלֹא֙ תִּנָּ֣גְפ֔וּ<br> לִפְנֵ֖י אֹֽיְבֵיכֶֽם׃ כִּי֩ הָעֲמָֽלֵקִ֨י וְהַכְּנַֽעֲנִ֥י שָׁם֙ לִפְנֵיכֶ֔ם<br> וּנְפַלְתֶּ֖ם בֶּחָ֑רֶב כִּֽי־עַל־כֵּ֤ן שַׁבְתֶּם֙ מֵאַֽחֲרֵ֣י יְהוָ֔ה וְלֹֽא־<br>יִהְיֶ֥ה יְהוָ֖ה עִמָּכֶֽם׃ וַיַּעְפִּ֕לוּ לַֽעֲל֖וֹת אֶל־רֹ֣אשׁ הָהָ֑ר<br> וַֽאֲר֤וֹן בְּרִית־יְהוָה֙ וּמֹשֶׁ֔ה לֹא־מָ֖שׁוּ מִקֶּ֥רֶב הַֽמַּחֲנֶֽה׃`;
export const pageWithoutNikud = `ויאמר יהוה סלחתי כדברך ואולם חי אני וימלא<br> כבוד יהוה את כל הארץ כי כל האנשים הראים<br> את כבדי ואת אתתי אשר עשיתי במצרים<br> ובמדבר וינסו אתי זה עשר פעמים ולא שמעו<br> בקולי אם יראו את הארץ אשר נשבעתי לאבתם<br> וכל מנאצי לא יראוה ועבדי כלב עקב היתה<br> רוח אחרת עמו וימלא אחרי והביאתיו אל הארץ<br> אשר בא שמה וזרעו יורשנה והעמלקי והכנעני<br> יושב בעמק מחר פנו וסעו לכם המדבר דרך<br> ים סוף {פ} {רביעי} וידבר יהוה אל משה ואל אהרן לאמר עד מתי<br> לעדה הרעה הזאת אשר המה מלינים עלי את <br>תלנות בני ישראל אשר המה מלינים עלי שמעתי<br> אמר אלהם חי אני נאם יהוה אם לא כאשר<br> דברתם באזני כן אעשה לכם במדבר הזה יפלו<br> פגריכם וכל פקדיכם לכל מספרכם מבן עשרים<br> שנה ומעלה אשר הלינתם עלי אם אתם תבאו<br> אל הארץ אשר נשאתי את ידי לשכן אתכם בה<br> כי אם כלב בן יפנה ויהושע בן נון וטפכם אשר<br> אמרתם לבז יהיה והביאתי אתם וידעו את הארץ<br> אשר מאסתם בה ופגריכם אתם יפלו במדבר הזה<br> ובניכם יהיו רעים במדבר ארבעים שנה ונשאו<br> את זנותיכם עד תם פגריכם במדבר במספר<br> הימים אשר תרתם את הארץ ארבעים יום יום<br> לשנה יום לשנה תשאו את עונתיכם ארבעים<br> שנה וידעתם את תנואתי אני יהוה דברתי אם לא <br> זאת אעשה לכל העדה הרעה הזאת הנועדים<br> עלי במדבר הזה יתמו ושם ימתו והאנשים אשר <br>שלח משה לתור את הארץ וישבו וילונו עליו את <br>כל העדה להוציא דבה על הארץ וימתו האנשים<br> מוצאי דבת הארץ רעה במגפה לפני יהוה ויהושע<br> בן נון וכלב בן יפנה חיו מן האנשים ההם ההלכים<br> לתור את הארץ וידבר משה את הדברים האלה<br> אל כל בני ישראל ויתאבלו העם מאד וישכמו<br> בבקר ויעלו אל ראש ההר לאמר הננו ועלינו<br> אל המקום אשר אמר יהוה כי חטאנו ויאמר<br> משה למה זה אתם עברים את פי יהוה והוא לא<br> תצלח אל תעלו כי אין יהוה בקרבכם ולא תנגפו<br> לפני איביכם כי העמלקי והכנעני שם לפניכם<br> ונפלתם בחרב כי על כן שבתם מאחרי יהוה ולא <br>יהיה יהוה עמכם ויעפלו לעלות אל ראש ההר<br> וארון ברית יהוה ומשה לא משו מקרב המחנה`;
