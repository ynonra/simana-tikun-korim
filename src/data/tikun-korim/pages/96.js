export const pageWithNikud = `וּמֵֽאֲשֶׁ֥ר לְבָנָֽיו׃ וְהָיָה֩ לְאַֽהֲרֹ֨ן וּלְבָנָ֜יו לְחָק־עוֹלָ֗ם מֵאֵת֙<br> בְּנֵ֣י יִשְׂרָאֵ֔ל כִּ֥י תְרוּמָ֖ה ה֑וּא וּתְרוּמָ֞ה יִֽהְיֶ֨ה מֵאֵ֤ת בְּנֵֽי־<br>יִשְׂרָאֵל֙ מִזִּבְחֵ֣י שַׁלְמֵיהֶ֔ם תְּרֽוּמָתָ֖ם לַֽיהוָֽה׃ וּבִגְדֵ֤י<br> הַקֹּ֨דֶשׁ֙ אֲשֶׁ֣ר לְאַֽהֲרֹ֔ן יִֽהְי֥וּ לְבָנָ֖יו אַֽחֲרָ֑יו לְמָשְׁחָ֣ה<br> בָהֶ֔ם וּלְמַלֵּא־בָ֖ם אֶת־יָדָֽם׃ שִׁבְעַ֣ת יָמִ֗ים יִלְבָּשָׁ֧ם הַכֹּהֵ֛ן<br> תַּחְתָּ֖יו מִבָּנָ֑יו אֲשֶׁ֥ר יָבֹ֛א אֶל־אֹ֥הֶל מוֹעֵ֖ד לְשָׁרֵ֥ת<br> בַּקֹּֽדֶשׁ׃ וְאֵ֛ת אֵ֥יל הַמִּלֻּאִ֖ים תִּקָּ֑ח וּבִשַּׁלְתָּ֥ אֶת־בְּשָׂר֖וֹ<br> בְּמָקֹ֥ם קָדֹֽשׁ׃ וְאָכַ֨ל אַֽהֲרֹ֤ן וּבָנָיו֙ אֶת־בְּשַׂ֣ר הָאַ֔יִל וְאֶת־<br>הַלֶּ֖חֶם אֲשֶׁ֣ר בַּסָּ֑ל פֶּ֖תַח אֹ֥הֶל מוֹעֵֽד׃ וְאָֽכְל֤וּ אֹתָם֙<br> אֲשֶׁ֣ר כֻּפַּ֣ר בָּהֶ֔ם לְמַלֵּ֥א אֶת־יָדָ֖ם לְקַדֵּ֣שׁ אֹתָ֑ם וְזָ֥ר לֹֽא־<br>יֹאכַ֖ל כִּי־קֹ֥דֶשׁ הֵֽם׃ וְֽאִם־יִוָּתֵ֞ר מִבְּשַׂ֧ר הַמִּלֻּאִ֛ים וּמִן־<br>הַלֶּ֖חֶם עַד־הַבֹּ֑קֶר וְשָֽׂרַפְתָּ֤ אֶת־הַנּוֹתָר֙ בָּאֵ֔שׁ לֹ֥א יֵֽאָכֵ֖ל<br> כִּי־קֹ֥דֶשׁ הֽוּא׃ וְעָשִׂ֜יתָ לְאַֽהֲרֹ֤ן וּלְבָנָיו֙ כָּ֔כָה כְּכֹ֥ל אֲשֶׁר־<br>צִוִּ֖יתִי אֹתָ֑כָה שִׁבְעַ֥ת יָמִ֖ים תְּמַלֵּ֥א יָדָֽם׃ וּפַ֨ר חַטָּ֜את<br> תַּֽעֲשֶׂ֤ה לַיּוֹם֙ עַל־הַכִּפֻּרִ֔ים וְחִטֵּאתָ֙ עַל־הַמִּזְבֵּ֔חַ בְּכַפֶּרְךָ֖<br> עָלָ֑יו וּמָֽשַׁחְתָּ֥ אֹת֖וֹ לְקַדְּשֽׁוֹ׃ שִׁבְעַ֣ת יָמִ֗ים תְּכַפֵּר֙ עַל־<br>הַמִּזְבֵּ֔חַ וְקִדַּשְׁתָּ֖ אֹת֑וֹ וְהָיָ֤ה הַמִּזְבֵּ֨חַ֙ קֹ֣דֶשׁ קָֽדָשִׁ֔ים<br> כָּל־הַנֹּגֵ֥עַ בַּמִּזְבֵּ֖חַ יִקְדָּֽשׁ׃ {ס} {שישי} וְזֶ֕ה<br> אֲשֶׁ֥ר תַּֽעֲשֶׂ֖ה עַל־הַמִּזְבֵּ֑חַ כְּבָשִׂ֧ים בְּנֵֽי־שָׁנָ֛ה שְׁנַ֥יִם<br> לַיּ֖וֹם תָּמִֽיד׃ אֶת־הַכֶּ֥בֶשׂ הָֽאֶחָ֖ד תַּֽעֲשֶׂ֣ה בַבֹּ֑קֶר וְאֵת֙<br> הַכֶּ֣בֶשׂ הַשֵּׁנִ֔י תַּֽעֲשֶׂ֖ה בֵּ֥ין הָֽעַרְבָּֽיִם׃ וְעִשָּׂרֹ֨ן סֹ֜לֶת<br> בָּל֨וּל בְּשֶׁ֤מֶן כָּתִית֙ רֶ֣בַע הַהִ֔ין וְנֵ֕סֶךְ רְבִיעִ֥ת הַהִ֖ין<br> יָ֑יִן לַכֶּ֖בֶשׂ הָֽאֶחָֽד׃ וְאֵת֙ הַכֶּ֣בֶשׂ הַשֵּׁנִ֔י תַּֽעֲשֶׂ֖ה בֵּ֣ין<br> הָֽעַרְבָּ֑יִם כְּמִנְחַ֨ת הַבֹּ֤קֶר וּכְנִסְכָּהּ֙ תַּֽעֲשֶׂה־לָּ֔הּ לְרֵ֣יחַ<br> נִיחֹ֔חַ אִשֶּׁ֖ה לַֽיהוָֽה׃ עֹלַ֤ת תָּמִיד֙ לְדֹרֹ֣תֵיכֶ֔ם פֶּ֥תַח אֹֽהֶל־<br>מוֹעֵ֖ד לִפְנֵ֣י יְהוָ֑ה אֲשֶׁ֨ר אִוָּעֵ֤ד לָכֶם֙ שָׁ֔מָּה לְדַבֵּ֥ר<br> אֵלֶ֖יךָ שָֽׁם׃ וְנֹֽעַדְתִּ֥י שָׁ֖מָּה לִבְנֵ֣י יִשְׂרָאֵ֑ל וְנִקְדַּ֖שׁ<br> בִּכְבֹדִֽי׃ וְקִדַּשְׁתִּ֛י אֶת־אֹ֥הֶל מוֹעֵ֖ד וְאֶת־הַמִּזְבֵּ֑חַ וְאֶת־<br>אַֽהֲרֹ֧ן וְאֶת־בָּנָ֛יו אֲקַדֵּ֖שׁ לְכַהֵ֥ן לִֽי׃ וְשָׁ֣כַנְתִּ֔י בְּת֖וֹךְ בְּנֵ֣י<br> יִשְׂרָאֵ֑ל וְהָיִ֥יתִי לָהֶ֖ם לֵֽאלֹהִֽים׃ וְיָֽדְע֗וּ כִּ֣י אֲנִ֤י יְהוָה֙<br> אֱלֹ֣הֵיהֶ֔ם אֲשֶׁ֨ר הוֹצֵ֧אתִי אֹתָ֛ם מֵאֶ֥רֶץ מִצְרַ֖יִם לְשָׁכְנִ֣י<br> בְתוֹכָ֑ם אֲנִ֖י יְהוָ֥ה אֱלֹֽהֵיהֶֽם׃ {פ} {שביעי} וְעָשִׂ֥יתָ מִזְבֵּ֖חַ מִקְטַ֣ר קְטֹ֑רֶת עֲצֵ֥י שִׁטִּ֖ים תַּֽעֲשֶׂ֥ה<br> אֹתֽוֹ׃ אַמָּ֨ה אָרְכּ֜וֹ וְאַמָּ֤ה רָחְבּוֹ֙ רָב֣וּעַ יִֽהְיֶ֔ה וְאַמָּתַ֖יִם<br> קֹֽמָת֑וֹ מִמֶּ֖נּוּ קַרְנֹתָֽיו׃ וְצִפִּיתָ֨ אֹת֜וֹ זָהָ֣ב טָה֗וֹר אֶת־<br>גַּגּ֧וֹ וְאֶת־קִֽירֹתָ֛יו סָבִ֖יב וְאֶת־קַרְנֹתָ֑יו וְעָשִׂ֥יתָ לּ֛וֹ זֵ֥ר<br> זָהָ֖ב סָבִֽיב׃ וּשְׁתֵּי֩ טַבְּעֹ֨ת זָהָ֜ב תַּֽעֲשֶׂה־לּ֣וֹ ׀ מִתַּ֣חַת<br> לְזֵר֗וֹ עַ֚ל שְׁתֵּ֣י צַלְעֹתָ֔יו תַּֽעֲשֶׂ֖ה עַל־שְׁנֵ֣י צִדָּ֑יו וְהָיָה֙<br> לְבָתִּ֣ים לְבַדִּ֔ים לָשֵׂ֥את אֹת֖וֹ בָּהֵֽמָּה׃ וְעָשִׂ֥יתָ אֶת־<br>הַבַּדִּ֖ים עֲצֵ֣י שִׁטִּ֑ים וְצִפִּיתָ֥ אֹתָ֖ם זָהָֽב׃ וְנָֽתַתָּ֤ה<br> אֹתוֹ֙ לִפְנֵ֣י הַפָּרֹ֔כֶת אֲשֶׁ֖ר עַל־אֲרֹ֣ן הָֽעֵדֻ֑ת לִפְנֵ֣י<br> הַכַּפֹּ֗רֶת אֲשֶׁר֙ עַל־הָ֣עֵדֻ֔ת אֲשֶׁ֛ר אִוָּעֵ֥ד לְךָ֖ שָֽׁמָּה׃`;export const pageWithoutNikud = `ומאשר לבניו והיה לאהרן ולבניו לחק עולם מאת<br> בני ישראל כי תרומה הוא ותרומה יהיה מאת בני <br>ישראל מזבחי שלמיהם תרומתם ליהוה ובגדי<br> הקדש אשר לאהרן יהיו לבניו אחריו למשחה<br> בהם ולמלא בם את ידם שבעת ימים ילבשם הכהן<br> תחתיו מבניו אשר יבא אל אהל מועד לשרת<br> בקדש ואת איל המלאים תקח ובשלת את בשרו<br> במקם קדש ואכל אהרן ובניו את בשר האיל ואת <br>הלחם אשר בסל פתח אהל מועד ואכלו אתם<br> אשר כפר בהם למלא את ידם לקדש אתם וזר לא <br>יאכל כי קדש הם ואם יותר מבשר המלאים ומן <br>הלחם עד הבקר ושרפת את הנותר באש לא יאכל<br> כי קדש הוא ועשית לאהרן ולבניו ככה ככל אשר <br>צויתי אתכה שבעת ימים תמלא ידם ופר חטאת<br> תעשה ליום על הכפרים וחטאת על המזבח בכפרך<br> עליו ומשחת אתו לקדשו שבעת ימים תכפר על <br>המזבח וקדשת אתו והיה המזבח קדש קדשים<br> כל הנגע במזבח יקדש {ס} {שישי} וזה<br> אשר תעשה על המזבח כבשים בני שנה שנים<br> ליום תמיד את הכבש האחד תעשה בבקר ואת<br> הכבש השני תעשה בין הערבים ועשרן סלת<br> בלול בשמן כתית רבע ההין ונסך רביעת ההין<br> יין לכבש האחד ואת הכבש השני תעשה בין<br> הערבים כמנחת הבקר וכנסכה תעשה לה לריח<br> ניחח אשה ליהוה עלת תמיד לדרתיכם פתח אהל <br>מועד לפני יהוה אשר אועד לכם שמה לדבר<br> אליך שם ונעדתי שמה לבני ישראל ונקדש<br> בכבדי וקדשתי את אהל מועד ואת המזבח ואת <br>אהרן ואת בניו אקדש לכהן לי ושכנתי בתוך בני<br> ישראל והייתי להם לאלהים וידעו כי אני יהוה<br> אלהיהם אשר הוצאתי אתם מארץ מצרים לשכני<br> בתוכם אני יהוה אלהיהם {פ} {שביעי} ועשית מזבח מקטר קטרת עצי שטים תעשה<br> אתו אמה ארכו ואמה רחבו רבוע יהיה ואמתים<br> קמתו ממנו קרנתיו וצפית אתו זהב טהור את <br>גגו ואת קירתיו סביב ואת קרנתיו ועשית לו זר<br> זהב סביב ושתי טבעת זהב תעשה לו  מתחת<br> לזרו על שתי צלעתיו תעשה על שני צדיו והיה<br> לבתים לבדים לשאת אתו בהמה ועשית את <br>הבדים עצי שטים וצפית אתם זהב ונתתה<br> אתו לפני הפרכת אשר על ארן העדת לפני<br> הכפרת אשר על העדת אשר אועד לך שמה`;