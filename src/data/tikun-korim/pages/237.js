export const pageWithNikud = `וְהֵצַ֨ר לְךָ֜ בְּכָל־שְׁעָרֶ֗יךָ עַ֣ד רֶ֤דֶת חֹֽמֹתֶ֨יךָ֙ הַגְּבֹהֹ֣ת<br> וְהַבְּצֻר֔וֹת אֲשֶׁ֥ר אַתָּ֛ה בֹּטֵ֥חַ בָּהֵ֖ן בְּכָל־אַרְצֶ֑ךָ וְהֵצַ֤ר<br> לְךָ֙ בְּכָל־שְׁעָרֶ֔יךָ בְּכָ֨ל־אַרְצְךָ֔ אֲשֶׁ֥ר נָתַ֛ן יְהוָ֥ה<br> אֱלֹהֶ֖יךָ לָֽךְ׃ וְאָֽכַלְתָּ֣ פְרִֽי־בִטְנְךָ֗ בְּשַׂ֤ר בָּנֶ֨יךָ֙ וּבְנֹתֶ֔יךָ<br> אֲשֶׁ֥ר נָֽתַן־לְךָ֖ יְהוָ֣ה אֱלֹהֶ֑יךָ בְּמָצוֹר֙ וּבְמָצ֔וֹק אֲשֶׁר־<br>יָצִ֥יק לְךָ֖ אֹֽיְבֶֽךָ׃ הָאִישׁ֙ הָרַ֣ךְ בְּךָ֔ וְהֶֽעָנֹ֖ג מְאֹ֑ד תֵּרַ֨ע<br> עֵינ֤וֹ בְאָחִיו֙ וּבְאֵ֣שֶׁת חֵיק֔וֹ וּבְיֶ֥תֶר בָּנָ֖יו אֲשֶׁ֥ר יוֹתִֽיר׃<br> מִתֵּ֣ת ׀ לְאַחַ֣ד מֵהֶ֗ם מִבְּשַׂ֤ר בָּנָיו֙ אֲשֶׁ֣ר יֹאכֵ֔ל מִבְּלִ֥י<br> הִשְׁאִֽיר־ל֖וֹ כֹּ֑ל בְּמָצוֹר֙ וּבְמָצ֔וֹק אֲשֶׁ֨ר יָצִ֥יק לְךָ֛<br> אֹֽיִבְךָ֖ בְּכָל־שְׁעָרֶֽיךָ׃ הָֽרַכָּ֨ה בְךָ֜ וְהָֽעֲנֻגָּ֗ה אֲשֶׁ֨ר לֹֽא־<br>נִסְּתָ֤ה כַף־רַגְלָהּ֙ הַצֵּ֣ג עַל־הָאָ֔רֶץ מֵֽהִתְעַנֵּ֖ג וּמֵרֹ֑ךְ תֵּרַ֤ע<br> עֵינָהּ֙ בְּאִ֣ישׁ חֵיקָ֔הּ וּבִבְנָ֖הּ וּבְבִתָּֽהּ׃ וּֽבְשִׁלְיָתָ֞הּ הַיּוֹצֵ֣ת ׀<br> מִבֵּ֣ין רַגְלֶ֗יהָ וּבְבָנֶ֨יהָ֙ אֲשֶׁ֣ר תֵּלֵ֔ד כִּֽי־תֹאכְלֵ֥ם בְּחֹֽסֶר־<br>כֹּ֖ל בַּסָּ֑תֶר בְּמָצוֹר֙ וּבְמָצ֔וֹק אֲשֶׁ֨ר יָצִ֥יק לְךָ֛ אֹֽיִבְךָ֖<br> בִּשְׁעָרֶֽיךָ׃ אִם־לֹ֨א תִשְׁמֹ֜ר לַֽעֲשׂ֗וֹת אֶת־כָּל־דִּבְרֵי֙<br> הַתּוֹרָ֣ה הַזֹּ֔את הַכְּתֻבִ֖ים בַּסֵּ֣פֶר הַזֶּ֑ה לְ֠יִרְאָה אֶת־<br>הַשֵּׁ֞ם הַנִּכְבָּ֤ד וְהַנּוֹרָא֙ הַזֶּ֔ה אֵ֖ת יְהוָ֥ה אֱלֹהֶֽיךָ׃ וְהִפְלָ֤א<br> יְהוָה֙ אֶת־מַכֹּ֣תְךָ֔ וְאֵ֖ת מַכּ֣וֹת זַרְעֶ֑ךָ מַכּ֤וֹת גְּדֹלֹת֙<br> וְנֶ֣אֱמָנ֔וֹת וָֽחֳלָיִ֖ם רָעִ֥ים וְנֶֽאֱמָנִֽים׃ וְהֵשִׁ֣יב בְּךָ֗ אֵ֚ת כָּל־<br>מַדְוֵ֣ה מִצְרַ֔יִם אֲשֶׁ֥ר יָגֹ֖רְתָּ מִפְּנֵיהֶ֑ם וְדָֽבְק֖וּ בָּֽךְ׃ גַּ֤ם<br> כָּל־חֳלִי֙ וְכָל־מַכָּ֔ה אֲשֶׁר֙ לֹ֣א כָת֔וּב בְּסֵ֖פֶר הַתּוֹרָ֣ה<br> הַזֹּ֑את יַעְלֵ֤ם יְהוָה֙ עָלֶ֔יךָ עַ֖ד הִשָּֽׁמְדָֽךְ׃ וְנִשְׁאַרְתֶּם֙<br> בִּמְתֵ֣י מְעָ֔ט תַּ֚חַת אֲשֶׁ֣ר הֱיִיתֶ֔ם כְּכֽוֹכְבֵ֥י הַשָּׁמַ֖יִם<br> לָרֹ֑ב כִּי־לֹ֣א שָׁמַ֔עְתָּ בְּק֖וֹל יְהוָ֥ה אֱלֹהֶֽיךָ׃ וְ֠הָיָה<br> כַּֽאֲשֶׁר־שָׂ֨שׂ יְהוָ֜ה עֲלֵיכֶ֗ם לְהֵיטִ֣יב אֶתְכֶם֮ וּלְהַרְבּ֣וֹת<br> אֶתְכֶם֒ כֵּ֣ן יָשִׂ֤ישׂ יְהוָה֙ עֲלֵיכֶ֔ם לְהַֽאֲבִ֥יד אֶתְכֶ֖ם<br> וּלְהַשְׁמִ֣יד אֶתְכֶ֑ם וְנִסַּחְתֶּם֙ מֵעַ֣ל הָֽאֲדָמָ֔ה אֲשֶׁר־<br>אַתָּ֥ה בָא־שָׁ֖מָּה לְרִשְׁתָּֽהּ׃ וֶהֱפִֽיצְךָ֤ יְהוָה֙ בְּכָל־הָ֣עַמִּ֔ים<br> מִקְצֵ֥ה הָאָ֖רֶץ וְעַד־קְצֵ֣ה הָאָ֑רֶץ וְעָבַ֨דְתָּ שָּׁ֜ם אֱלֹהִ֣ים<br> אֲחֵרִ֗ים אֲשֶׁ֧ר לֹֽא־יָדַ֛עְתָּ אַתָּ֥ה וַֽאֲבֹתֶ֖יךָ עֵ֥ץ וָאָֽבֶן׃<br> וּבַגּוֹיִ֤ם הָהֵם֙ לֹ֣א תַרְגִּ֔יעַ וְלֹֽא־יִהְיֶ֥ה מָנ֖וֹחַ לְכַף־רַגְלֶ֑ךָ<br> וְנָתַן֩ יְהוָ֨ה לְךָ֥ שָׁם֙ לֵ֣ב רַגָּ֔ז וְכִלְי֥וֹן עֵינַ֖יִם וְדַֽאֲב֥וֹן<br> נָֽפֶשׁ׃ וְהָי֣וּ חַיֶּ֔יךָ תְּלֻאִ֥ים לְךָ֖ מִנֶּ֑גֶד וּפָֽחַדְתָּ֙ לַ֣יְלָה<br> וְיוֹמָ֔ם וְלֹ֥א תַֽאֲמִ֖ין בְּחַיֶּֽיךָ׃ בַּבֹּ֤קֶר תֹּאמַר֙ מִֽי־יִתֵּ֣ן עֶ֔רֶב<br> וּבָעֶ֥רֶב תֹּאמַ֖ר מִֽי־יִתֵּ֣ן בֹּ֑קֶר מִפַּ֤חַד לְבָֽבְךָ֙ אֲשֶׁ֣ר<br> תִּפְחָ֔ד וּמִמַּרְאֵ֥ה עֵינֶ֖יךָ אֲשֶׁ֥ר תִּרְאֶֽה׃ וֶהֱשִֽׁיבְךָ֨ יְהוָ֥ה ׀<br> מִצְרַיִם֮ בָּֽאֳנִיּוֹת֒ בַּדֶּ֨רֶךְ֙ אֲשֶׁ֣ר אָמַ֣רְתִּֽי לְךָ֔ לֹֽא־תֹסִ֥יף<br> ע֖וֹד לִרְאֹתָ֑הּ וְהִתְמַכַּרְתֶּ֨ם שָׁ֧ם לְאֹֽיְבֶ֛יךָ לַֽעֲבָדִ֥ים<br> וְלִשְׁפָח֖וֹת וְאֵ֥ין קֹנֶֽה׃ {ס} אֵלֶּה֩<br> דִבְרֵ֨י הַבְּרִ֜ית אֲֽשֶׁר־צִוָּ֧ה יְהוָ֣ה אֶת־מֹשֶׁ֗ה לִכְרֹ֛ת<br> אֶת־בְּנֵ֥י יִשְׂרָאֵ֖ל בְּאֶ֣רֶץ מוֹאָ֑ב מִלְּבַ֣ד הַבְּרִ֔ית אֲשֶׁר־<br>כָּרַ֥ת אִתָּ֖ם בְּחֹרֵֽב׃ {פ}`;export const pageWithoutNikud = `והצר לך בכל שעריך עד רדת חמתיך הגבהת<br> והבצרות אשר אתה בטח בהן בכל ארצך והצר<br> לך בכל שעריך בכל ארצך אשר נתן יהוה<br> אלהיך לך ואכלת פרי בטנך בשר בניך ובנתיך<br> אשר נתן לך יהוה אלהיך במצור ובמצוק אשר <br>יציק לך איבך האיש הרך בך והענג מאד תרע<br> עינו באחיו ובאשת חיקו וביתר בניו אשר יותיר<br> מתת  לאחד מהם מבשר בניו אשר יאכל מבלי<br> השאיר לו כל במצור ובמצוק אשר יציק לך<br> איבך בכל שעריך הרכה בך והענגה אשר לא <br>נסתה כף רגלה הצג על הארץ מהתענג ומרך תרע<br> עינה באיש חיקה ובבנה ובבתה ובשליתה היוצת <br> מבין רגליה ובבניה אשר תלד כי תאכלם בחסר <br>כל בסתר במצור ובמצוק אשר יציק לך איבך<br> בשעריך אם לא תשמר לעשות את כל דברי<br> התורה הזאת הכתבים בספר הזה ליראה את <br>השם הנכבד והנורא הזה את יהוה אלהיך והפלא<br> יהוה את מכתך ואת מכות זרעך מכות גדלת<br> ונאמנות וחלים רעים ונאמנים והשיב בך את כל <br>מדוה מצרים אשר יגרת מפניהם ודבקו בך גם<br> כל חלי וכל מכה אשר לא כתוב בספר התורה<br> הזאת יעלם יהוה עליך עד השמדך ונשארתם<br> במתי מעט תחת אשר הייתם ככוכבי השמים<br> לרב כי לא שמעת בקול יהוה אלהיך והיה<br> כאשר שש יהוה עליכם להיטיב אתכם ולהרבות<br> אתכם כן ישיש יהוה עליכם להאביד אתכם<br> ולהשמיד אתכם ונסחתם מעל האדמה אשר <br>אתה בא שמה לרשתה והפיצך יהוה בכל העמים<br> מקצה הארץ ועד קצה הארץ ועבדת שם אלהים<br> אחרים אשר לא ידעת אתה ואבתיך עץ ואבן<br> ובגוים ההם לא תרגיע ולא יהיה מנוח לכף רגלך<br> ונתן יהוה לך שם לב רגז וכליון עינים ודאבון<br> נפש והיו חייך תלאים לך מנגד ופחדת לילה<br> ויומם ולא תאמין בחייך בבקר תאמר מי יתן ערב<br> ובערב תאמר מי יתן בקר מפחד לבבך אשר<br> תפחד וממראה עיניך אשר תראה והשיבך יהוה <br> מצרים באניות בדרך אשר אמרתי לך לא תסיף<br> עוד לראתה והתמכרתם שם לאיביך לעבדים<br> ולשפחות ואין קנה {ס} אלה<br> דברי הברית אשר צוה יהוה את משה לכרת<br> את בני ישראל בארץ מואב מלבד הברית אשר <br>כרת אתם בחרב {פ}`;