export const pageWithNikud = `וַתָּבֹ֣אנָה אֶל־קִרְבֶּ֗נָה וְלֹ֤א נוֹדַע֙ כִּי־בָ֣אוּ אֶל־קִרְבֶּ֔נָה<br> וּמַרְאֵיהֶ֣ן רַ֔ע כַּֽאֲשֶׁ֖ר בַּתְּחִלָּ֑ה וָֽאִיקָֽץ׃ וָאֵ֖רֶא בַּֽחֲלֹמִ֑י<br> וְהִנֵּ֣ה ׀ שֶׁ֣בַע שִׁבֳּלִ֗ים עֹלֹ֛ת בְּקָנֶ֥ה אֶחָ֖ד מְלֵאֹ֥ת וְטֹבֽוֹת׃<br> וְהִנֵּה֙ שֶׁ֣בַע שִׁבֳּלִ֔ים צְנֻמ֥וֹת דַּקּ֖וֹת שְׁדֻפ֣וֹת קָדִ֑ים<br> צֹֽמְח֖וֹת אַֽחֲרֵיהֶֽם׃ וַתִּבְלַ֨עְןָ֙ הַשִּׁבֳּלִ֣ים הַדַּקֹּ֔ת אֵ֛ת<br> שֶׁ֥בַע הַֽשִּׁבֳּלִ֖ים הַטֹּב֑וֹת וָֽאֹמַר֙ אֶל־הַֽחַרְטֻמִּ֔ים וְאֵ֥ין<br> מַגִּ֖יד לִֽי׃ וַיֹּ֤אמֶר יוֹסֵף֙ אֶל־פַּרְעֹ֔ה חֲל֥וֹם פַּרְעֹ֖ה אֶחָ֣ד<br> ה֑וּא אֵ֣ת אֲשֶׁ֧ר הָֽאֱלֹהִ֛ים עֹשֶׂ֖ה הִגִּ֥יד לְפַרְעֹֽה׃ שֶׁ֧בַע<br> פָּרֹ֣ת הַטֹּבֹ֗ת שֶׁ֤בַע שָׁנִים֙ הֵ֔נָּה וְשֶׁ֤בַע הַֽשִּׁבֳּלִים֙<br> הַטֹּבֹ֔ת שֶׁ֥בַע שָׁנִ֖ים הֵ֑נָּה חֲל֖וֹם אֶחָ֥ד הֽוּא׃ וְשֶׁ֣בַע<br> הַ֠פָּרוֹת הָֽרַקּ֨וֹת וְהָֽרָעֹ֜ת הָֽעֹלֹ֣ת אַֽחֲרֵיהֶ֗ן שֶׁ֤בַע שָׁנִים֙<br> הֵ֔נָּה וְשֶׁ֤בַע הַֽשִּׁבֳּלִים֙ הָֽרֵק֔וֹת שְׁדֻפ֖וֹת הַקָּדִ֑ים<br> יִֽהְי֕וּ שֶׁ֖בַע שְׁנֵ֥י רָעָֽב׃ ה֣וּא הַדָּבָ֔ר אֲשֶׁ֥ר דִּבַּ֖רְתִּי<br> אֶל־פַּרְעֹ֑ה אֲשֶׁ֧ר הָֽאֱלֹהִ֛ים עֹשֶׂ֖ה הֶרְאָ֥ה אֶת־פַּרְעֹֽה׃<br> הִנֵּ֛ה שֶׁ֥בַע שָׁנִ֖ים בָּא֑וֹת שָׂבָ֥ע גָּד֖וֹל בְּכָל־אֶ֥רֶץ<br> מִצְרָֽיִם׃ וְ֠קָמוּ שֶׁ֜בַע שְׁנֵ֤י רָעָב֙ אַֽחֲרֵיהֶ֔ן וְנִשְׁכַּ֥ח כָּל־<br>הַשָּׂבָ֖ע בְּאֶ֣רֶץ מִצְרָ֑יִם וְכִלָּ֥ה הָֽרָעָ֖ב אֶת־הָאָֽרֶץ׃ וְלֹֽא־<br>יִוָּדַ֤ע הַשָּׂבָע֙ בָּאָ֔רֶץ מִפְּנֵ֛י הָֽרָעָ֥ב הַה֖וּא אַֽחֲרֵי־כֵ֑ן<br> כִּֽי־כָבֵ֥ד ה֖וּא מְאֹֽד׃ וְעַ֨ל הִשָּׁנ֧וֹת הַֽחֲל֛וֹם אֶל־פַּרְעֹ֖ה<br> פַּֽעֲמָ֑יִם כִּֽי־נָכ֤וֹן הַדָּבָר֙ מֵעִ֣ם הָֽאֱלֹהִ֔ים וּמְמַהֵ֥ר<br> הָֽאֱלֹהִ֖ים לַֽעֲשֹׂתֽוֹ׃ וְעַתָּה֙ יֵרֶ֣א פַרְעֹ֔ה אִ֖ישׁ נָב֣וֹן<br> וְחָכָ֑ם וִֽישִׁיתֵ֖הוּ עַל־אֶ֥רֶץ מִצְרָֽיִם׃ יַֽעֲשֶׂ֣ה פַרְעֹ֔ה<br> וְיַפְקֵ֥ד פְּקִדִ֖ים עַל־הָאָ֑רֶץ וְחִמֵּשׁ֙ אֶת־אֶ֣רֶץ מִצְרַ֔יִם<br> בְּשֶׁ֖בַע שְׁנֵ֥י הַשָּׂבָֽע׃ וְיִקְבְּצ֗וּ אֶת־כָּל־אֹ֨כֶל֙ הַשָּׁנִ֣ים<br> הַטֹּב֔וֹת הַבָּאֹ֖ת הָאֵ֑לֶּה וְיִצְבְּרוּ־בָ֞ר תַּ֧חַת יַד־פַּרְעֹ֛ה<br> אֹ֥כֶל בֶּֽעָרִ֖ים וְשָׁמָֽרוּ׃ וְהָיָ֨ה הָאֹ֤כֶל לְפִקָּדוֹן֙ לָאָ֔רֶץ<br> לְשֶׁ֨בַע֙ שְׁנֵ֣י הָֽרָעָ֔ב אֲשֶׁ֥ר תִּֽהְיֶ֖יןָ בְּאֶ֣רֶץ מִצְרָ֑יִם וְלֹֽא־<br>תִכָּרֵ֥ת הָאָ֖רֶץ בָּֽרָעָֽב׃ וַיִּיטַ֥ב הַדָּבָ֖ר בְּעֵינֵ֣י פַרְעֹ֑ה<br> וּבְעֵינֵ֖י כָּל־עֲבָדָֽיו׃ וַיֹּ֥אמֶר פַּרְעֹ֖ה אֶל־עֲבָדָ֑יו הֲנִמְצָ֣א<br> כָזֶ֔ה אִ֕ישׁ אֲשֶׁ֛ר ר֥וּחַ אֱלֹהִ֖ים בּֽוֹ׃ {שלישי} וַיֹּ֤אמֶר פַּרְעֹה֙<br> אֶל־יוֹסֵ֔ף אַֽחֲרֵ֨י הוֹדִ֧יעַ אֱלֹהִ֛ים אֽוֹתְךָ֖ אֶת־כָּל־זֹ֑את<br> אֵין־נָב֥וֹן וְחָכָ֖ם כָּמֽוֹךָ׃ אַתָּה֙ תִּֽהְיֶ֣ה עַל־בֵּיתִ֔י וְעַל־<br>פִּ֖יךָ יִשַּׁ֣ק כָּל־עַמִּ֑י רַ֥ק הַכִּסֵּ֖א אֶגְדַּ֥ל מִמֶּֽךָּ׃ וַיֹּ֥אמֶר<br> פַּרְעֹ֖ה אֶל־יוֹסֵ֑ף רְאֵה֙ נָתַ֣תִּי אֹֽתְךָ֔ עַ֖ל כָּל־אֶ֥רֶץ<br> מִצְרָֽיִם׃ וַיָּ֨סַר פַּרְעֹ֤ה אֶת־טַבַּעְתּוֹ֙ מֵעַ֣ל יָד֔וֹ וַיִּתֵּ֥ן אֹתָ֖הּ<br> עַל־יַ֣ד יוֹסֵ֑ף וַיַּלְבֵּ֤שׁ אֹתוֹ֙ בִּגְדֵי־שֵׁ֔שׁ וַיָּ֛שֶׂם רְבִ֥ד<br> הַזָּהָ֖ב עַל־צַוָּארֽוֹ׃ וַיַּרְכֵּ֣ב אֹת֗וֹ בְּמִרְכֶּ֤בֶת הַמִּשְׁנֶה֙<br> אֲשֶׁר־ל֔וֹ וַיִּקְרְא֥וּ לְפָנָ֖יו אַבְרֵ֑ךְ וְנָת֣וֹן אֹת֔וֹ עַ֖ל כָּל־<br>אֶ֥רֶץ מִצְרָֽיִם׃ וַיֹּ֧אמֶר פַּרְעֹ֛ה אֶל־יוֹסֵ֖ף אֲנִ֣י פַרְעֹ֑ה<br> וּבִלְעָדֶ֗יךָ לֹֽא־יָרִ֨ים אִ֧ישׁ אֶת־יָד֛וֹ וְאֶת־רַגְל֖וֹ בְּכָל־<br>אֶ֥רֶץ מִצְרָֽיִם׃ וַיִּקְרָ֨א פַרְעֹ֣ה שֵׁם־יוֹסֵף֮ צָֽפְנַ֣ת פַּעְנֵחַ֒<br> וַיִּתֶּן־ל֣וֹ אֶת־אָֽסְנַ֗ת בַּת־פּ֥וֹטִי פֶ֛רַע כֹּהֵ֥ן אֹ֖ן לְאִשָּׁ֑ה`;export const pageWithoutNikud = `ותבאנה אל קרבנה ולא נודע כי באו אל קרבנה<br> ומראיהן רע כאשר בתחלה ואיקץ וארא בחלמי<br> והנה  שבע שבלים עלת בקנה אחד מלאת וטבות<br> והנה שבע שבלים צנמות דקות שדפות קדים<br> צמחות אחריהם ותבלען השבלים הדקת את<br> שבע השבלים הטבות ואמר אל החרטמים ואין<br> מגיד לי ויאמר יוסף אל פרעה חלום פרעה אחד<br> הוא את אשר האלהים עשה הגיד לפרעה שבע<br> פרת הטבת שבע שנים הנה ושבע השבלים<br> הטבת שבע שנים הנה חלום אחד הוא ושבע<br> הפרות הרקות והרעת העלת אחריהן שבע שנים<br> הנה ושבע השבלים הרקות שדפות הקדים<br> יהיו שבע שני רעב הוא הדבר אשר דברתי<br> אל פרעה אשר האלהים עשה הראה את פרעה<br> הנה שבע שנים באות שבע גדול בכל ארץ<br> מצרים וקמו שבע שני רעב אחריהן ונשכח כל <br>השבע בארץ מצרים וכלה הרעב את הארץ ולא <br>יודע השבע בארץ מפני הרעב ההוא אחרי כן<br> כי כבד הוא מאד ועל השנות החלום אל פרעה<br> פעמים כי נכון הדבר מעם האלהים וממהר<br> האלהים לעשתו ועתה ירא פרעה איש נבון<br> וחכם וישיתהו על ארץ מצרים יעשה פרעה<br> ויפקד פקדים על הארץ וחמש את ארץ מצרים<br> בשבע שני השבע ויקבצו את כל אכל השנים<br> הטבות הבאת האלה ויצברו בר תחת יד פרעה<br> אכל בערים ושמרו והיה האכל לפקדון לארץ<br> לשבע שני הרעב אשר תהיין בארץ מצרים ולא <br>תכרת הארץ ברעב וייטב הדבר בעיני פרעה<br> ובעיני כל עבדיו ויאמר פרעה אל עבדיו הנמצא<br> כזה איש אשר רוח אלהים בו {שלישי} ויאמר פרעה<br> אל יוסף אחרי הודיע אלהים אותך את כל זאת<br> אין נבון וחכם כמוך אתה תהיה על ביתי ועל <br>פיך ישק כל עמי רק הכסא אגדל ממך ויאמר<br> פרעה אל יוסף ראה נתתי אתך על כל ארץ<br> מצרים ויסר פרעה את טבעתו מעל ידו ויתן אתה<br> על יד יוסף וילבש אתו בגדי שש וישם רבד<br> הזהב על צוארו וירכב אתו במרכבת המשנה<br> אשר לו ויקראו לפניו אברך ונתון אתו על כל <br>ארץ מצרים ויאמר פרעה אל יוסף אני פרעה<br> ובלעדיך לא ירים איש את ידו ואת רגלו בכל <br>ארץ מצרים ויקרא פרעה שם יוסף צפנת פענח<br> ויתן לו את אסנת בת פוטי פרע כהן אן לאשה`;