export const pageWithNikud = `וַיִּסַּ֤ע יִשְׂרָאֵל֙ וְכָל־אֲשֶׁר־ל֔וֹ וַיָּבֹ֖א בְּאֵ֣רָה שָּׁ֑בַע<br> וַיִּזְבַּ֣ח זְבָחִ֔ים לֵֽאלֹהֵ֖י אָבִ֥יו יִצְחָֽק׃ וַיֹּ֨אמֶר אֱלֹהִ֤ים ׀<br> לְיִשְׂרָאֵל֙ בְּמַרְאֹ֣ת הַלַּ֔יְלָה וַיֹּ֖אמֶר יַֽעֲקֹ֣ב ׀ יַֽעֲקֹ֑ב<br> וַיֹּ֖אמֶר הִנֵּֽנִי׃ וַיֹּ֕אמֶר אָֽנֹכִ֥י הָאֵ֖ל אֱלֹהֵ֣י אָבִ֑יךָ אַל־תִּירָא֙<br> מֵֽרְדָ֣ה מִצְרַ֔יְמָה כִּֽי־לְג֥וֹי גָּד֖וֹל אֲשִֽׂימְךָ֥ שָֽׁם׃ אָֽנֹכִ֗י<br> אֵרֵ֤ד עִמְּךָ֙ מִצְרַ֔יְמָה וְאָֽנֹכִ֖י אַֽעַלְךָ֣ גַם־עָלֹ֑ה וְיוֹסֵ֕ף<br> יָשִׁ֥ית יָד֖וֹ עַל־עֵינֶֽיךָ׃ וַיָּ֥קָם יַֽעֲקֹ֖ב מִבְּאֵ֣ר שָׁ֑בַע<br> וַיִּשְׂא֨וּ בְנֵֽי־יִשְׂרָאֵ֜ל אֶת־יַֽעֲקֹ֣ב אֲבִיהֶ֗ם וְאֶת־טַפָּם֙<br> וְאֶת־נְשֵׁיהֶ֔ם בָּֽעֲגָל֕וֹת אֲשֶׁר־שָׁלַ֥ח פַּרְעֹ֖ה לָשֵׂ֥את<br> אֹתֽוֹ׃ וַיִּקְח֣וּ אֶת־מִקְנֵיהֶ֗ם וְאֶת־רְכוּשָׁם֙ אֲשֶׁ֤ר רָֽכְשׁוּ֙<br> בְּאֶ֣רֶץ כְּנַ֔עַן וַיָּבֹ֖אוּ מִצְרָ֑יְמָה יַֽעֲקֹ֖ב וְכָל־זַרְע֥וֹ אִתּֽוֹ׃<br> בָּנָ֞יו וּבְנֵ֤י בָנָיו֙ אִתּ֔וֹ בְּנֹתָ֛יו וּבְנ֥וֹת בָּנָ֖יו וְכָל־זַרְע֑וֹ הֵבִ֥יא<br> אִתּ֖וֹ מִצְרָֽיְמָה׃ {ס} וְאֵ֨לֶּה שְׁמ֧וֹת בְּנֵֽי־<br>יִשְׂרָאֵ֛ל הַבָּאִ֥ים מִצְרַ֖יְמָה יַֽעֲקֹ֣ב וּבָנָ֑יו בְּכֹ֥ר יַֽעֲקֹ֖ב<br> רְאוּבֵֽן׃ וּבְנֵ֖י רְאוּבֵ֑ן חֲנ֥וֹךְ וּפַלּ֖וּא וְחֶצְרֹ֥ן וְכַרְמִֽי׃ וּבְנֵ֣י<br> שִׁמְע֗וֹן יְמוּאֵ֧ל וְיָמִ֛ין וְאֹ֖הַד וְיָכִ֣ין וְצֹ֑חַר וְשָׁא֖וּל בֶּן־<br>הַֽכְּנַעֲנִֽית׃ וּבְנֵ֖י לֵוִ֑י גֵּֽרְשׁ֕וֹן קְהָ֖ת וּמְרָרִֽי׃ וּבְנֵ֣י יְהוּדָ֗ה<br> עֵ֧ר וְאוֹנָ֛ן וְשֵׁלָ֖ה וָפֶ֣רֶץ וָזָ֑רַח וַיָּ֨מָת עֵ֤ר וְאוֹנָן֙ בְּאֶ֣רֶץ<br> כְּנַ֔עַן וַיִּֽהְי֥וּ בְנֵי־פֶ֖רֶץ חֶצְרֹ֥ן וְחָמֽוּל׃ וּבְנֵ֖י יִשָּׂשכָ֑ר<br> תּוֹלָ֥ע וּפֻוָ֖ה וְי֥וֹב וְשִׁמְרֹֽן׃ וּבְנֵ֖י זְבֻל֑וּן סֶ֥רֶד וְאֵל֖וֹן<br> וְיַחְלְאֵֽל׃ אֵ֣לֶּה ׀ בְּנֵ֣י לֵאָ֗ה אֲשֶׁ֨ר יָֽלְדָ֤ה לְיַֽעֲקֹב֙ בְּפַדַּ֣ן<br> אֲרָ֔ם וְאֵ֖ת דִּינָ֣ה בִתּ֑וֹ כָּל־נֶ֧פֶשׁ בָּנָ֛יו וּבְנוֹתָ֖יו שְׁלֹשִׁ֥ים<br> וְשָׁלֹֽשׁ׃ וּבְנֵ֣י גָ֔ד צִפְי֥וֹן וְחַגִּ֖י שׁוּנִ֣י וְאֶצְבֹּ֑ן עֵרִ֥י וַֽאֲרוֹדִ֖י<br> וְאַרְאֵלִֽי׃ וּבְנֵ֣י אָשֵׁ֗ר יִמְנָ֧ה וְיִשְׁוָ֛ה וְיִשְׁוִ֥י וּבְרִיעָ֖ה<br> וְשֶׂ֣רַח אֲחֹתָ֑ם וּבְנֵ֣י בְרִיעָ֔ה חֶ֖בֶר וּמַלְכִּיאֵֽל׃ אֵ֚לֶּה בְּנֵ֣י<br> זִלְפָּ֔ה אֲשֶׁר־נָתַ֥ן לָבָ֖ן לְלֵאָ֣ה בִתּ֑וֹ וַתֵּ֤לֶד אֶת־אֵ֨לֶּה֙<br> לְיַֽעֲקֹ֔ב שֵׁ֥שׁ עֶשְׂרֵ֖ה נָֽפֶשׁ׃ בְּנֵ֤י רָחֵל֙ אֵ֣שֶׁת יַֽעֲקֹ֔ב<br> יוֹסֵ֖ף וּבִנְיָמִֽן׃ וַיִּוָּלֵ֣ד לְיוֹסֵף֮ בְּאֶ֣רֶץ מִצְרַיִם֒ אֲשֶׁ֤ר<br> יָֽלְדָה־לּוֹ֙ אָֽסְנַ֔ת בַּת־פּ֥וֹטִי פֶ֖רַע כֹּהֵ֣ן אֹ֑ן אֶת־מְנַשֶּׁ֖ה<br> וְאֶת־אֶפְרָֽיִם׃ וּבְנֵ֣י בִנְיָמִ֗ן בֶּ֤לַע וָבֶ֨כֶר֙ וְאַשְׁבֵּ֔ל גֵּרָ֥א<br> וְנַֽעֲמָ֖ן אֵחִ֣י וָרֹ֑אשׁ מֻפִּ֥ים וְחֻפִּ֖ים וָאָֽרְדְּ׃ אֵ֚לֶּה בְּנֵ֣י רָחֵ֔ל<br> אֲשֶׁ֥ר יֻלַּ֖ד לְיַֽעֲקֹ֑ב כָּל־נֶ֖פֶשׁ אַרְבָּעָ֥ה עָשָֽׂר׃ וּבְנֵי־דָ֖ן<br> חֻשִֽׁים׃ וּבְנֵ֖י נַפְתָּלִ֑י יַחְצְאֵ֥ל וְגוּנִ֖י וְיֵ֥צֶר וְשִׁלֵּֽם׃ אֵ֚לֶּה בְּנֵ֣י<br> בִלְהָ֔ה אֲשֶׁר־נָתַ֥ן לָבָ֖ן לְרָחֵ֣ל בִּתּ֑וֹ וַתֵּ֧לֶד אֶת־אֵ֛לֶּה<br> לְיַֽעֲקֹ֖ב כָּל־נֶ֥פֶשׁ שִׁבְעָֽה׃ כָּל־הַ֠נֶּפֶשׁ הַבָּאָ֨ה לְיַֽעֲקֹ֤ב<br> מִצְרַ֨יְמָה֙ יֹֽצְאֵ֣י יְרֵכ֔וֹ מִלְּבַ֖ד נְשֵׁ֣י בְנֵֽי־יַעֲקֹ֑ב כָּל־נֶ֖פֶשׁ<br> שִׁשִּׁ֥ים וָשֵֽׁשׁ׃ וּבְנֵ֥י יוֹסֵ֛ף אֲשֶׁר־יֻלַּד־ל֥וֹ בְמִצְרַ֖יִם<br> נֶ֣פֶשׁ שְׁנָ֑יִם כָּל־הַנֶּ֧פֶשׁ לְבֵֽית־יַעֲקֹ֛ב הַבָּ֥אָה מִצְרַ֖יְמָה<br> שִׁבְעִֽים׃ {ס} {שישי} וְאֶת־יְהוּדָ֞ה שָׁלַ֤ח לְפָנָיו֙<br> אֶל־יוֹסֵ֔ף לְהוֹרֹ֥ת לְפָנָ֖יו גֹּ֑שְׁנָה וַיָּבֹ֖אוּ אַ֥רְצָה גֹּֽשֶׁן׃ וַיֶּאְסֹ֤ר<br> יוֹסֵף֙ מֶרְכַּבְתּ֔וֹ וַיַּ֛עַל לִקְרַֽאת־יִשְׂרָאֵ֥ל אָבִ֖יו גֹּ֑שְׁנָה<br> וַיֵּרָ֣א אֵלָ֗יו וַיִּפֹּל֙ עַל־צַוָּארָ֔יו וַיֵּ֥בְךְּ עַל־צַוָּארָ֖יו עֽוֹד׃`;export const pageWithoutNikud = `ויסע ישראל וכל אשר לו ויבא בארה שבע<br> ויזבח זבחים לאלהי אביו יצחק ויאמר אלהים <br> לישראל במראת הלילה ויאמר יעקב  יעקב<br> ויאמר הנני ויאמר אנכי האל אלהי אביך אל תירא<br> מרדה מצרימה כי לגוי גדול אשימך שם אנכי<br> ארד עמך מצרימה ואנכי אעלך גם עלה ויוסף<br> ישית ידו על עיניך ויקם יעקב מבאר שבע<br> וישאו בני ישראל את יעקב אביהם ואת טפם<br> ואת נשיהם בעגלות אשר שלח פרעה לשאת<br> אתו ויקחו את מקניהם ואת רכושם אשר רכשו<br> בארץ כנען ויבאו מצרימה יעקב וכל זרעו אתו<br> בניו ובני בניו אתו בנתיו ובנות בניו וכל זרעו הביא<br> אתו מצרימה {ס} ואלה שמות בני <br>ישראל הבאים מצרימה יעקב ובניו בכר יעקב<br> ראובן ובני ראובן חנוך ופלוא וחצרן וכרמי ובני<br> שמעון ימואל וימין ואהד ויכין וצחר ושאול בן <br>הכנענית ובני לוי גרשון קהת ומררי ובני יהודה<br> ער ואונן ושלה ופרץ וזרח וימת ער ואונן בארץ<br> כנען ויהיו בני פרץ חצרן וחמול ובני יששכר<br> תולע ופוה ויוב ושמרן ובני זבלון סרד ואלון<br> ויחלאל אלה  בני לאה אשר ילדה ליעקב בפדן<br> ארם ואת דינה בתו כל נפש בניו ובנותיו שלשים<br> ושלש ובני גד צפיון וחגי שוני ואצבן ערי וארודי<br> ואראלי ובני אשר ימנה וישוה וישוי ובריעה<br> ושרח אחתם ובני בריעה חבר ומלכיאל אלה בני<br> זלפה אשר נתן לבן ללאה בתו ותלד את אלה<br> ליעקב שש עשרה נפש בני רחל אשת יעקב<br> יוסף ובנימן ויולד ליוסף בארץ מצרים אשר<br> ילדה לו אסנת בת פוטי פרע כהן אן את מנשה<br> ואת אפרים ובני בנימן בלע ובכר ואשבל גרא<br> ונעמן אחי וראש מפים וחפים וארד אלה בני רחל<br> אשר ילד ליעקב כל נפש ארבעה עשר ובני דן<br> חשים ובני נפתלי יחצאל וגוני ויצר ושלם אלה בני<br> בלהה אשר נתן לבן לרחל בתו ותלד את אלה<br> ליעקב כל נפש שבעה כל הנפש הבאה ליעקב<br> מצרימה יצאי ירכו מלבד נשי בני יעקב כל נפש<br> ששים ושש ובני יוסף אשר ילד לו במצרים<br> נפש שנים כל הנפש לבית יעקב הבאה מצרימה<br> שבעים {ס} {שישי} ואת יהודה שלח לפניו<br> אל יוסף להורת לפניו גשנה ויבאו ארצה גשן ויאסר<br> יוסף מרכבתו ויעל לקראת ישראל אביו גשנה<br> וירא אליו ויפל על צואריו ויבך על צואריו עוד`;