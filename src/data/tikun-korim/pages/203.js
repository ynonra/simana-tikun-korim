export const pageWithNikud = `וְאֶת־הָעָם֮ צַ֣ו לֵאמֹר֒ אַתֶּ֣ם עֹֽבְרִ֗ים בִּגְבוּל֙ אֲחֵיכֶ֣ם<br> בְּנֵֽי־עֵשָׂ֔ו הַיֹּֽשְׁבִ֖ים בְּשֵׂעִ֑יר וְיִֽירְא֣וּ מִכֶּ֔ם וְנִשְׁמַרְתֶּ֖ם<br> מְאֹֽד׃ אַל־תִּתְגָּר֣וּ בָ֔ם כִּ֠י לֹֽא־אֶתֵּ֤ן לָכֶם֙ מֵֽאַרְצָ֔ם<br> עַ֖ד מִדְרַ֣ךְ כַּף־רָ֑גֶל כִּֽי־יְרֻשָּׁ֣ה לְעֵשָׂ֔ו נָתַ֖תִּי אֶת־<br>הַ֥ר שֵׂעִֽיר׃ אֹ֣כֶל תִּשְׁבְּר֧וּ מֵֽאִתָּ֛ם בַּכֶּ֖סֶף וַֽאֲכַלְתֶּ֑ם<br> וְגַם־מַ֜יִם תִּכְר֧וּ מֵֽאִתָּ֛ם בַּכֶּ֖סֶף וּשְׁתִיתֶֽם׃ כִּי֩ יְהוָ֨ה<br> אֱלֹהֶ֜יךָ בֵּֽרַכְךָ֗ בְּכֹל֙ מַֽעֲשֵׂ֣ה יָדֶ֔ךָ יָדַ֣ע לֶכְתְּךָ֔<br> אֶת־הַמִּדְבָּ֥ר הַגָּדֹ֖ל הַזֶּ֑ה זֶ֣ה ׀ אַרְבָּעִ֣ים שָׁנָ֗ה יְהוָ֤ה<br> אֱלֹהֶ֨יךָ֙ עִמָּ֔ךְ לֹ֥א חָסַ֖רְתָּ דָּבָֽר׃ וַֽנַּעֲבֹ֞ר מֵאֵ֧ת אַחֵ֣ינוּ<br> בְנֵֽי־עֵשָׂ֗ו הַיֹּֽשְׁבִים֙ בְּשֵׂעִ֔יר מִדֶּ֨רֶךְ֙ הָֽעֲרָבָ֔ה מֵֽאֵילַ֖ת<br> וּמֵֽעֶצְיֹ֣ן גָּ֑בֶר {ס} וַנֵּ֨פֶן֙ וַֽנַּעֲבֹ֔ר דֶּ֖רֶךְ<br> מִדְבַּ֥ר מוֹאָֽב׃ וַיֹּ֨אמֶר יְהוָ֜ה אֵלַ֗י אַל־תָּ֨צַר֙ אֶת־מוֹאָ֔ב<br> וְאַל־תִּתְגָּ֥ר בָּ֖ם מִלְחָמָ֑ה כִּ֠י לֹֽא־אֶתֵּ֨ן לְךָ֤ מֵֽאַרְצוֹ֙<br> יְרֻשָּׁ֔ה כִּ֣י לִבְנֵי־ל֔וֹט נָתַ֥תִּי אֶת־עָ֖ר יְרֻשָּֽׁה׃ הָֽאֵמִ֥ים<br> לְפָנִ֖ים יָ֣שְׁבוּ בָ֑הּ עַ֣ם גָּד֥וֹל וְרַ֛ב וָרָ֖ם כָּֽעֲנָקִֽים׃<br> רְפָאִ֛ים יֵחָֽשְׁב֥וּ אַף־הֵ֖ם כָּֽעֲנָקִ֑ים וְהַמֹּ֣אָבִ֔ים יִקְרְא֥וּ<br> לָהֶ֖ם אֵמִֽים׃ וּבְשֵׂעִ֞יר יָֽשְׁב֣וּ הַֽחֹרִים֮ לְפָנִים֒ וּבְנֵ֧י<br> עֵשָׂ֣ו יִֽירָשׁ֗וּם וַיַּשְׁמִידוּם֙ מִפְּנֵיהֶ֔ם וַיֵּֽשְׁב֖וּ תַּחְתָּ֑ם<br> כַּֽאֲשֶׁ֧ר עָשָׂ֣ה יִשְׂרָאֵ֗ל לְאֶ֨רֶץ֙ יְרֻשָּׁת֔וֹ אֲשֶׁר־נָתַ֥ן<br> יְהוָ֖ה לָהֶֽם׃ עַתָּ֗ה קֻ֛מוּ וְעִבְר֥וּ לָכֶ֖ם אֶת־נַ֣חַל זָ֑רֶד<br> וַֽנַּעֲבֹ֖ר אֶת־נַ֥חַל זָֽרֶד׃ וְהַיָּמִ֞ים אֲשֶׁר־הָלַ֣כְנוּ ׀ מִקָּדֵ֣שׁ<br> בַּרְנֵ֗עַ עַ֤ד אֲשֶׁר־עָבַ֨רְנוּ֙ אֶת־נַ֣חַל זֶ֔רֶד שְׁלֹשִׁ֥ים<br> וּשְׁמֹנֶ֖ה שָׁנָ֑ה עַד־תֹּ֨ם כָּל־הַדּ֜וֹר אַנְשֵׁ֤י הַמִּלְחָמָה֙<br> מִקֶּ֣רֶב הַֽמַּחֲנֶ֔ה כַּֽאֲשֶׁ֛ר נִשְׁבַּ֥ע יְהוָ֖ה לָהֶֽם׃ וְגַ֤ם יַד־<br>יְהוָה֙ הָ֣יְתָה בָּ֔ם לְהֻמָּ֖ם מִקֶּ֣רֶב הַֽמַּחֲנֶ֑ה עַ֖ד תֻּמָּֽם׃<br> וַיְהִ֨י כַֽאֲשֶׁר־תַּ֜מּוּ כָּל־אַנְשֵׁ֧י הַמִּלְחָמָ֛ה לָמ֖וּת מִקֶּ֥רֶב<br> הָעָֽם׃ {ס} וַיְדַבֵּ֥ר יְהוָ֖ה אֵלַ֥י לֵאמֹֽר׃<br> אַתָּ֨ה עֹבֵ֥ר הַיּ֛וֹם אֶת־גְּב֥וּל מוֹאָ֖ב אֶת־עָֽר׃ וְקָֽרַבְתָּ֗<br> מ֚וּל בְּנֵ֣י עַמּ֔וֹן אַל־תְּצֻרֵ֖ם וְאַל־תִּתְגָּ֣ר בָּ֑ם כִּ֣י לֹֽא־אֶ֠תֵּן<br> מֵאֶ֨רֶץ בְּנֵֽי־עַמּ֤וֹן לְךָ֙ יְרֻשָּׁ֔ה כִּ֥י לִבְנֵי־ל֖וֹט נְתַתִּ֥יהָ<br> יְרֻשָּֽׁה׃ אֶֽרֶץ־רְפָאִ֥ים תֵּֽחָשֵׁ֖ב אַף־הִ֑וא רְפָאִ֤ים יָֽשְׁבוּ־<br>בָהּ֙ לְפָנִ֔ים וְהָֽעַמֹּנִ֔ים יִקְרְא֥וּ לָהֶ֖ם זַמְזֻמִּֽים׃ עַ֣ם גָּד֥וֹל<br> וְרַ֛ב וָרָ֖ם כָּֽעֲנָקִ֑ים וַיַּשְׁמִידֵ֤ם יְהוָה֙ מִפְּנֵיהֶ֔ם וַיִּֽירָשֻׁ֖ם<br> וַיֵּֽשְׁב֥וּ תַחְתָּֽם׃ כַּֽאֲשֶׁ֤ר עָשָׂה֙ לִבְנֵ֣י עֵשָׂ֔ו הַיֹּֽשְׁבִ֖ים<br> בְּשֵׂעִ֑יר אֲשֶׁ֨ר הִשְׁמִ֤יד אֶת־הַֽחֹרִי֙ מִפְּנֵיהֶ֔ם וַיִּֽירָשֻׁם֙<br> וַיֵּֽשְׁב֣וּ תַחְתָּ֔ם עַ֖ד הַיּ֥וֹם הַזֶּֽה׃ וְהָֽעַוִּ֛ים הַיֹּֽשְׁבִ֥ים<br> בַּֽחֲצֵרִ֖ים עַד־עַזָּ֑ה כַּפְתֹּרִים֙ הַיֹּֽצְאִ֣ים מִכַּפְתֹּ֔ר<br> הִשְׁמִידֻ֖ם וַיֵּֽשְׁב֥וּ תַחְתָּֽם׃ ק֣וּמוּ סְּע֗וּ וְעִבְרוּ֮ אֶת־נַ֣חַל<br> אַרְנֹן֒ רְאֵ֣ה נָתַ֣תִּי בְ֠יָֽדְךָ אֶת־סִיחֹ֨ן מֶֽלֶךְ־חֶשְׁבּ֧וֹן הָֽאֱמֹרִ֛י<br> וְאֶת־אַרְצ֖וֹ הָחֵ֣ל רָ֑שׁ וְהִתְגָּ֥ר בּ֖וֹ מִלְחָמָֽה׃ הַיּ֣וֹם הַזֶּ֗ה<br> אָחֵל֙ תֵּ֤ת פַּחְדְּךָ֙ וְיִרְאָ֣תְךָ֔ עַל־פְּנֵי֙ הָֽעַמִּ֔ים תַּ֖חַת כָּל־<br>הַשָּׁמָ֑יִם אֲשֶׁ֤ר יִשְׁמְעוּן֙ שִׁמְעֲךָ֔ וְרָֽגְז֥וּ וְחָל֖וּ מִפָּנֶֽיךָ׃`;export const pageWithoutNikud = `ואת העם צו לאמר אתם עברים בגבול אחיכם<br> בני עשו הישבים בשעיר וייראו מכם ונשמרתם<br> מאד אל תתגרו בם כי לא אתן לכם מארצם<br> עד מדרך כף רגל כי ירשה לעשו נתתי את <br>הר שעיר אכל תשברו מאתם בכסף ואכלתם<br> וגם מים תכרו מאתם בכסף ושתיתם כי יהוה<br> אלהיך ברכך בכל מעשה ידך ידע לכתך<br> את המדבר הגדל הזה זה  ארבעים שנה יהוה<br> אלהיך עמך לא חסרת דבר ונעבר מאת אחינו<br> בני עשו הישבים בשעיר מדרך הערבה מאילת<br> ומעצין גבר {ס} ונפן ונעבר דרך<br> מדבר מואב ויאמר יהוה אלי אל תצר את מואב<br> ואל תתגר בם מלחמה כי לא אתן לך מארצו<br> ירשה כי לבני לוט נתתי את ער ירשה האמים<br> לפנים ישבו בה עם גדול ורב ורם כענקים<br> רפאים יחשבו אף הם כענקים והמאבים יקראו<br> להם אמים ובשעיר ישבו החרים לפנים ובני<br> עשו יירשום וישמידום מפניהם וישבו תחתם<br> כאשר עשה ישראל לארץ ירשתו אשר נתן<br> יהוה להם עתה קמו ועברו לכם את נחל זרד<br> ונעבר את נחל זרד והימים אשר הלכנו  מקדש<br> ברנע עד אשר עברנו את נחל זרד שלשים<br> ושמנה שנה עד תם כל הדור אנשי המלחמה<br> מקרב המחנה כאשר נשבע יהוה להם וגם יד <br>יהוה היתה בם להמם מקרב המחנה עד תמם<br> ויהי כאשר תמו כל אנשי המלחמה למות מקרב<br> העם {ס} וידבר יהוה אלי לאמר<br> אתה עבר היום את גבול מואב את ער וקרבת<br> מול בני עמון אל תצרם ואל תתגר בם כי לא אתן<br> מארץ בני עמון לך ירשה כי לבני לוט נתתיה<br> ירשה ארץ רפאים תחשב אף הוא רפאים ישבו <br>בה לפנים והעמנים יקראו להם זמזמים עם גדול<br> ורב ורם כענקים וישמידם יהוה מפניהם ויירשם<br> וישבו תחתם כאשר עשה לבני עשו הישבים<br> בשעיר אשר השמיד את החרי מפניהם ויירשם<br> וישבו תחתם עד היום הזה והעוים הישבים<br> בחצרים עד עזה כפתרים היצאים מכפתר<br> השמידם וישבו תחתם קומו סעו ועברו את נחל<br> ארנן ראה נתתי בידך את סיחן מלך חשבון האמרי<br> ואת ארצו החל רש והתגר בו מלחמה היום הזה<br> אחל תת פחדך ויראתך על פני העמים תחת כל <br>השמים אשר ישמעון שמעך ורגזו וחלו מפניך`;