export const pageWithNikud = `וּמִן־הַצֹּ֔אן תַּקְרִ֖יבוּ אֶת־קָרְבַּנְכֶֽם׃ אִם־עֹלָ֤ה קָרְבָּנוֹ֙<br> מִן־הַבָּקָ֔ר זָכָ֥ר תָּמִ֖ים יַקְרִיבֶ֑נּוּ אֶל־פֶּ֜תַח אֹ֤הֶל מוֹעֵד֙<br> יַקְרִ֣יב אֹת֔וֹ לִרְצֹנ֖וֹ לִפְנֵ֥י יְהוָֽה׃ וְסָמַ֣ךְ יָד֔וֹ עַ֖ל רֹ֣אשׁ<br> הָֽעֹלָ֑ה וְנִרְצָ֥ה ל֖וֹ לְכַפֵּ֥ר עָלָֽיו׃{שוח} וְשָׁחַ֛ט אֶת־בֶּ֥ן הַבָּקָ֖ר<br> לִפְנֵ֣י יְהוָ֑ה וְ֠הִקְרִיבוּ בְּנֵ֨י אַֽהֲרֹ֤ן הַכֹּֽהֲנִים֙ אֶת־הַדָּ֔ם<br> וְזָֽרְק֨וּ אֶת־הַדָּ֤ם עַל־הַמִּזְבֵּ֨חַ֙ סָבִ֔יב אֲשֶׁר־פֶּ֖תַח אֹ֥הֶל<br> מוֹעֵֽד׃ וְהִפְשִׁ֖יט אֶת־הָֽעֹלָ֑ה וְנִתַּ֥ח אֹתָ֖הּ לִנְתָחֶֽיהָ׃ וְ֠נָֽתְנוּ<br> בְּנֵ֨י אַֽהֲרֹ֧ן הַכֹּהֵ֛ן אֵ֖שׁ עַל־הַמִּזְבֵּ֑חַ וְעָֽרְכ֥וּ עֵצִ֖ים עַל־<br>הָאֵֽשׁ׃ וְעָֽרְכ֗וּ בְּנֵ֤י אַֽהֲרֹן֙ הַכֹּ֣הֲנִ֔ים אֵ֚ת הַנְּתָחִ֔ים אֶת־<br>הָרֹ֖אשׁ וְאֶת־הַפָּ֑דֶר עַל־הָֽעֵצִים֙ אֲשֶׁ֣ר עַל־הָאֵ֔שׁ<br> אֲשֶׁ֖ר עַל־הַמִּזְבֵּֽחַ׃ וְקִרְבּ֥וֹ וּכְרָעָ֖יו יִרְחַ֣ץ בַּמָּ֑יִם<br> וְהִקְטִ֨יר הַכֹּהֵ֤ן אֶת־הַכֹּל֙ הַמִּזְבֵּ֔חָה עֹלָ֛ה אִשֵּׁ֥ה רֵֽיחַ־<br>נִיח֖וֹחַ לַֽיהוָֽה׃{שוח} {ס} וְאִם־מִן־הַצֹּ֨אן<br> קָרְבָּנ֧וֹ מִן־הַכְּשָׂבִ֛ים א֥וֹ מִן־הָֽעִזִּ֖ים לְעֹלָ֑ה זָכָ֥ר תָּמִ֖ים<br> יַקְרִיבֶֽנּוּ׃ וְשָׁחַ֨ט אֹת֜וֹ עַ֣ל יֶ֧רֶךְ הַמִּזְבֵּ֛חַ צָפֹ֖נָה לִפְנֵ֣י<br> יְהוָ֑ה וְזָֽרְק֡וּ בְּנֵי֩ אַֽהֲרֹ֨ן הַכֹּֽהֲנִ֧ים אֶת־דָּמ֛וֹ עַל־הַמִּזְבֵּ֖חַ<br> סָבִֽיב׃ וְנִתַּ֤ח אֹתוֹ֙ לִנְתָחָ֔יו וְאֶת־רֹאשׁ֖וֹ וְאֶת־פִּדְר֑וֹ<br> וְעָרַ֤ךְ הַכֹּהֵן֙ אֹתָ֔ם עַל־הָֽעֵצִים֙ אֲשֶׁ֣ר עַל־הָאֵ֔שׁ<br> אֲשֶׁ֖ר עַל־הַמִּזְבֵּֽחַ׃ וְהַקֶּ֥רֶב וְהַכְּרָעַ֖יִם יִרְחַ֣ץ בַּמָּ֑יִם<br> וְהִקְרִ֨יב הַכֹּהֵ֤ן אֶת־הַכֹּל֙ וְהִקְטִ֣יר הַמִּזְבֵּ֔חָה עֹלָ֣ה<br> ה֗וּא אִשֵּׁ֛ה רֵ֥יחַ נִיחֹ֖חַ לַֽיהוָֽה׃{שוח} {פ} {שני} וְאִ֧ם מִן־הָע֛וֹף עֹלָ֥ה קָרְבָּנ֖וֹ לַֽיהוָ֑ה וְהִקְרִ֣יב מִן־הַתֹּרִ֗ים<br> א֛וֹ מִן־בְּנֵ֥י הַיּוֹנָ֖ה אֶת־קָרְבָּנֽוֹ׃ וְהִקְרִיב֤וֹ הַכֹּהֵן֙ אֶל־<br>הַמִּזְבֵּ֔חַ וּמָלַק֙ אֶת־רֹאשׁ֔וֹ וְהִקְטִ֖יר הַמִּזְבֵּ֑חָה וְנִמְצָ֣ה<br> דָמ֔וֹ עַ֖ל קִ֥יר הַמִּזְבֵּֽחַ׃ וְהֵסִ֥יר אֶת־מֻרְאָת֖וֹ בְּנֹֽצָתָ֑הּ<br> וְהִשְׁלִ֨יךְ אֹתָ֜הּ אֵ֤צֶל הַמִּזְבֵּ֨חַ֙ קֵ֔דְמָה אֶל־מְק֖וֹם הַדָּֽשֶׁן׃<br> וְשִׁסַּ֨ע אֹת֣וֹ בִכְנָפָיו֮ לֹ֣א יַבְדִּיל֒ וְהִקְטִ֨יר אֹת֤וֹ הַכֹּהֵן֙<br> הַמִּזְבֵּ֔חָה עַל־הָֽעֵצִ֖ים אֲשֶׁ֣ר עַל־הָאֵ֑שׁ עֹלָ֣ה ה֗וּא<br> אִשֵּׁ֛ה רֵ֥יחַ נִיחֹ֖חַ לַֽיהוָֽה׃ {ס} וְנֶ֗פֶשׁ<br> כִּֽי־תַקְרִ֞יב קָרְבַּ֤ן מִנְחָה֙ לַֽיהוָ֔ה סֹ֖לֶת יִֽהְיֶ֣ה קָרְבָּנ֑וֹ<br> וְיָצַ֤ק עָלֶ֨יהָ֙ שֶׁ֔מֶן וְנָתַ֥ן עָלֶ֖יהָ לְבֹנָֽה׃ וֶֽהֱבִיאָ֗הּ אֶל־בְּנֵ֣י<br> אַֽהֲרֹן֮ הַכֹּֽהֲנִים֒ וְקָמַ֨ץ מִשָּׁ֜ם מְלֹ֣א קֻמְצ֗וֹ מִסָּלְתָּהּ֙<br> וּמִשַּׁמְנָ֔הּ עַ֖ל כָּל־לְבֹֽנָתָ֑הּ וְהִקְטִ֨יר הַכֹּהֵ֜ן אֶת־<br>אַזְכָּֽרָתָהּ֙ הַמִּזְבֵּ֔חָה אִשֵּׁ֛ה רֵ֥יחַ נִיחֹ֖חַ לַֽיהוָֽה׃ וְהַנּוֹתֶ֨רֶת֙<br> מִן־הַמִּנְחָ֔ה לְאַֽהֲרֹ֖ן וּלְבָנָ֑יו קֹ֥דֶשׁ קָֽדָשִׁ֖ים מֵֽאִשֵּׁ֥י<br> יְהוָֽה׃ {ס} וְכִ֥י תַקְרִ֛ב קָרְבַּ֥ן מִנְחָ֖ה מַֽאֲפֵ֣ה<br> תַנּ֑וּר סֹ֣לֶת חַלּ֤וֹת מַצֹּת֙ בְּלוּלֹ֣ת בַּשֶּׁ֔מֶן וּרְקִיקֵ֥י<br> מַצּ֖וֹת מְשֻׁחִ֥ים בַּשָּֽׁמֶן׃ {ס} וְאִם־<br>מִנְחָ֥ה עַל־הַֽמַּחֲבַ֖ת קָרְבָּנֶ֑ךָ סֹ֛לֶת בְּלוּלָ֥ה בַשֶּׁ֖מֶן<br> מַצָּ֥ה תִֽהְיֶֽה׃ פָּת֤וֹת אֹתָהּ֙ פִּתִּ֔ים וְיָֽצַקְתָּ֥ עָלֶ֖יהָ שָׁ֑מֶן<br> מִנְחָ֖ה הִֽוא׃ {ס} {שלישי} וְאִם־<br>מִנְחַ֥ת מַרְחֶ֖שֶׁת קָרְבָּנֶ֑ךָ סֹ֥לֶת בַּשֶּׁ֖מֶן תֵּֽעָשֶֽׂה׃`;export const pageWithoutNikud = `ומן הצאן תקריבו את קרבנכם אם עלה קרבנו<br> מן הבקר זכר תמים יקריבנו אל פתח אהל מועד<br> יקריב אתו לרצנו לפני יהוה וסמך ידו על ראש<br> העלה ונרצה לו לכפר עליו{שוח} ושחט את בן הבקר<br> לפני יהוה והקריבו בני אהרן הכהנים את הדם<br> וזרקו את הדם על המזבח סביב אשר פתח אהל<br> מועד והפשיט את העלה ונתח אתה לנתחיה ונתנו<br> בני אהרן הכהן אש על המזבח וערכו עצים על <br>האש וערכו בני אהרן הכהנים את הנתחים את <br>הראש ואת הפדר על העצים אשר על האש<br> אשר על המזבח וקרבו וכרעיו ירחץ במים<br> והקטיר הכהן את הכל המזבחה עלה אשה ריח <br>ניחוח ליהוה{שוח} {ס} ואם מן הצאן<br> קרבנו מן הכשבים או מן העזים לעלה זכר תמים<br> יקריבנו ושחט אתו על ירך המזבח צפנה לפני<br> יהוה וזרקו בני אהרן הכהנים את דמו על המזבח<br> סביב ונתח אתו לנתחיו ואת ראשו ואת פדרו<br> וערך הכהן אתם על העצים אשר על האש<br> אשר על המזבח והקרב והכרעים ירחץ במים<br> והקריב הכהן את הכל והקטיר המזבחה עלה<br> הוא אשה ריח ניחח ליהוה{שוח} {פ} {שני} ואם מן העוף עלה קרבנו ליהוה והקריב מן התרים<br> או מן בני היונה את קרבנו והקריבו הכהן אל <br>המזבח ומלק את ראשו והקטיר המזבחה ונמצה<br> דמו על קיר המזבח והסיר את מראתו בנצתה<br> והשליך אתה אצל המזבח קדמה אל מקום הדשן<br> ושסע אתו בכנפיו לא יבדיל והקטיר אתו הכהן<br> המזבחה על העצים אשר על האש עלה הוא<br> אשה ריח ניחח ליהוה {ס} ונפש<br> כי תקריב קרבן מנחה ליהוה סלת יהיה קרבנו<br> ויצק עליה שמן ונתן עליה לבנה והביאה אל בני<br> אהרן הכהנים וקמץ משם מלא קמצו מסלתה<br> ומשמנה על כל לבנתה והקטיר הכהן את <br>אזכרתה המזבחה אשה ריח ניחח ליהוה והנותרת<br> מן המנחה לאהרן ולבניו קדש קדשים מאשי<br> יהוה {ס} וכי תקרב קרבן מנחה מאפה<br> תנור סלת חלות מצת בלולת בשמן ורקיקי<br> מצות משחים בשמן {ס} ואם <br>מנחה על המחבת קרבנך סלת בלולה בשמן<br> מצה תהיה פתות אתה פתים ויצקת עליה שמן<br> מנחה הוא {ס} {שלישי} ואם <br>מנחת מרחשת קרבנך סלת בשמן תעשה`;