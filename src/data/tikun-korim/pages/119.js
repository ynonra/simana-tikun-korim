export const pageWithNikud = `וְלַבְּהֵמָֽה׃ כָּל־נֶ֖פֶשׁ אֲשֶׁר־תֹּאכַ֣ל כָּל־דָּ֑ם וְנִכְרְתָ֛ה<br> הַנֶּ֥פֶשׁ הַהִ֖וא מֵֽעַמֶּֽיהָ׃ {פ} וַיְדַבֵּ֥ר יְהוָ֖ה אֶל־מֹשֶׁ֥ה לֵּאמֹֽר׃ דַּבֵּ֛ר אֶל־בְּנֵ֥י יִשְׂרָאֵ֖ל<br> לֵאמֹ֑ר הַמַּקְרִ֞יב אֶת־זֶ֤בַח שְׁלָמָיו֙ לַֽיהוָ֔ה יָבִ֧יא אֶת־<br>קָרְבָּנ֛וֹ לַֽיהוָ֖ה מִזֶּ֥בַח שְׁלָמָֽיו׃ יָדָ֣יו תְּבִיאֶ֔ינָה אֵ֖ת<br> אִשֵּׁ֣י יְהוָ֑ה אֶת־הַחֵ֤לֶב עַל־הֶֽחָזֶה֙ יְבִיאֶ֔נּוּ אֵ֣ת הֶֽחָזֶ֗ה<br> לְהָנִ֥יף אֹת֛וֹ תְּנוּפָ֖ה לִפְנֵ֥י יְהוָֽה׃ וְהִקְטִ֧יר הַכֹּהֵ֛ן אֶת־<br>הַחֵ֖לֶב הַמִּזְבֵּ֑חָה וְהָיָה֙ הֶֽחָזֶ֔ה לְאַֽהֲרֹ֖ן וּלְבָנָֽיו׃ וְאֵת֙<br> שׁ֣וֹק הַיָּמִ֔ין תִּתְּנ֥וּ תְרוּמָ֖ה לַכֹּהֵ֑ן מִזִּבְחֵ֖י שַׁלְמֵיכֶֽם׃<br> הַמַּקְרִ֞יב אֶת־דַּ֧ם הַשְּׁלָמִ֛ים וְאֶת־הַחֵ֖לֶב מִבְּנֵ֣י אַֽהֲרֹ֑ן<br> ל֧וֹ תִֽהְיֶ֛ה שׁ֥וֹק הַיָּמִ֖ין לְמָנָֽה׃ כִּי֩ אֶת־חֲזֵ֨ה הַתְּנוּפָ֜ה<br> וְאֵ֣ת ׀ שׁ֣וֹק הַתְּרוּמָ֗ה לָקַ֨חְתִּי֙ מֵאֵ֣ת בְּנֵֽי־יִשְׂרָאֵ֔ל<br> מִזִּבְחֵ֖י שַׁלְמֵיהֶ֑ם וָֽאֶתֵּ֣ן אֹ֠תָם לְאַֽהֲרֹ֨ן הַכֹּהֵ֤ן וּלְבָנָיו֙<br> לְחָק־עוֹלָ֔ם מֵאֵ֖ת בְּנֵ֥י יִשְׂרָאֵֽל׃ זֹ֣את מִשְׁחַ֤ת אַֽהֲרֹן֙<br> וּמִשְׁחַ֣ת בָּנָ֔יו מֵֽאִשֵּׁ֖י יְהוָ֑ה בְּיוֹם֙ הִקְרִ֣יב אֹתָ֔ם לְכַהֵ֖ן<br> לַֽיהוָֽה׃ אֲשֶׁר֩ צִוָּ֨ה יְהוָ֜ה לָתֵ֣ת לָהֶ֗ם בְּיוֹם֙ מָשְׁח֣וֹ<br> אֹתָ֔ם מֵאֵ֖ת בְּנֵ֣י יִשְׂרָאֵ֑ל חֻקַּ֥ת עוֹלָ֖ם לְדֹֽרֹתָֽם׃ זֹ֣את<br> הַתּוֹרָ֗ה לָֽעֹלָה֙ לַמִּנְחָ֔ה וְלַֽחַטָּ֖את וְלָֽאָשָׁ֑ם וְלַ֨מִּלּוּאִ֔ים<br> וּלְזֶ֖בַח הַשְּׁלָמִֽים׃ אֲשֶׁ֨ר צִוָּ֧ה יְהוָ֛ה אֶת־מֹשֶׁ֖ה בְּהַ֣ר<br> סִינָ֑י בְּי֨וֹם צַוּ‍ֹת֜וֹ אֶת־בְּנֵ֣י יִשְׂרָאֵ֗ל לְהַקְרִ֧יב אֶת־<br>קָרְבְּנֵיהֶ֛ם לַֽיהוָ֖ה בְּמִדְבַּ֥ר סִינָֽי׃ {פ} {רביעי} וַיְדַבֵּ֥ר יְהוָ֖ה אֶל־מֹשֶׁ֥ה לֵּאמֹֽר׃ קַ֤ח אֶֽת־אַהֲרֹן֙ וְאֶת־<br>בָּנָ֣יו אִתּ֔וֹ וְאֵת֙ הַבְּגָדִ֔ים וְאֵ֖ת שֶׁ֣מֶן הַמִּשְׁחָ֑ה וְאֵ֣ת ׀ פַּ֣ר<br> הַֽחַטָּ֗את וְאֵת֙ שְׁנֵ֣י הָֽאֵילִ֔ים וְאֵ֖ת סַ֥ל הַמַּצּֽוֹת׃ וְאֵ֥ת<br> כָּל־הָֽעֵדָ֖ה הַקְהֵ֑ל אֶל־פֶּ֖תַח אֹ֥הֶל מוֹעֵֽד׃ וַיַּ֣עַשׂ מֹשֶׁ֔ה<br> כַּֽאֲשֶׁ֛ר צִוָּ֥ה יְהוָ֖ה אֹת֑וֹ וַתִּקָּהֵל֙ הָֽעֵדָ֔ה אֶל־פֶּ֖תַח אֹ֥הֶל<br> מוֹעֵֽד׃ וַיֹּ֥אמֶר מֹשֶׁ֖ה אֶל־הָֽעֵדָ֑ה זֶ֣ה הַדָּבָ֔ר אֲשֶׁר־צִוָּ֥ה<br> יְהוָ֖ה לַֽעֲשֽׂוֹת׃ וַיַּקְרֵ֣ב מֹשֶׁ֔ה אֶֽת־אַהֲרֹ֖ן וְאֶת־בָּנָ֑יו<br> וַיִּרְחַ֥ץ אֹתָ֖ם בַּמָּֽיִם׃ וַיִּתֵּ֨ן עָלָ֜יו אֶת־הַכֻּתֹּ֗נֶת וַיַּחְגֹּ֤ר אֹתוֹ֙<br> בָּֽאַבְנֵ֔ט וַיַּלְבֵּ֤שׁ אֹתוֹ֙ אֶֽת־הַמְּעִ֔יל וַיִּתֵּ֥ן עָלָ֖יו אֶת־הָֽאֵפֹ֑ד<br> וַיַּחְגֹּ֣ר אֹת֗וֹ בְּחֵ֨שֶׁב֙ הָֽאֵפֹ֔ד וַיֶּאְפֹּ֥ד ל֖וֹ בּֽוֹ׃ וַיָּ֥שֶׂם עָלָ֖יו<br> אֶת־הַחֹ֑שֶׁן וַיִּתֵּן֙ אֶל־הַחֹ֔שֶׁן אֶת־הָֽאוּרִ֖ים וְאֶת־הַתֻּמִּֽים׃<br> וַיָּ֥שֶׂם אֶת־הַמִּצְנֶ֖פֶת עַל־רֹאשׁ֑וֹ וַיָּ֨שֶׂם עַֽל־הַמִּצְנֶ֜פֶת<br> אֶל־מ֣וּל פָּנָ֗יו אֵ֣ת צִ֤יץ הַזָּהָב֙ נֵ֣זֶר הַקֹּ֔דֶשׁ כַּֽאֲשֶׁ֛ר<br> צִוָּ֥ה יְהוָ֖ה אֶת־מֹשֶֽׁה׃ וַיִּקַּ֤ח מֹשֶׁה֙ אֶת־שֶׁ֣מֶן הַמִּשְׁחָ֔ה<br> וַיִּמְשַׁ֥ח אֶת־הַמִּשְׁכָּ֖ן וְאֶת־כָּל־אֲשֶׁר־בּ֑וֹ וַיְקַדֵּ֖שׁ אֹתָֽם׃<br> וַיַּ֥ז מִמֶּ֛נּוּ עַל־הַמִּזְבֵּ֖חַ שֶׁ֣בַע פְּעָמִ֑ים וַיִּמְשַׁ֨ח אֶת־<br>הַמִּזְבֵּ֜חַ וְאֶת־כָּל־כֵּלָ֗יו וְאֶת־הַכִּיֹּ֛ר וְאֶת־כַּנּ֖וֹ לְקַדְּשָֽׁם׃<br> וַיִּצֹק֙ מִשֶּׁ֣מֶן הַמִּשְׁחָ֔ה עַ֖ל רֹ֣אשׁ אַֽהֲרֹ֑ן וַיִּמְשַׁ֥ח אֹת֖וֹ<br> לְקַדְּשֽׁוֹ׃ וַיַּקְרֵ֨ב מֹשֶׁ֜ה אֶת־בְּנֵ֣י אַֽהֲרֹ֗ן וַיַּלְבִּשֵׁ֤ם<br> כֻּתֳּנֹת֙ וַיַּחְגֹּ֤ר אֹתָם֙ אַבְנֵ֔ט וַיַּֽחֲבֹ֥שׁ לָהֶ֖ם מִגְבָּע֑וֹת<br> כַּֽאֲשֶׁ֛ר צִוָּ֥ה יְהוָ֖ה אֶת־מֹשֶֽׁה׃ {חמישי} וַיַּגֵּ֕שׁ אֵ֖ת פַּ֣ר הַֽחַטָּ֑את`;export const pageWithoutNikud = `ולבהמה כל נפש אשר תאכל כל דם ונכרתה<br> הנפש ההוא מעמיה {פ} וידבר יהוה אל משה לאמר דבר אל בני ישראל<br> לאמר המקריב את זבח שלמיו ליהוה יביא את <br>קרבנו ליהוה מזבח שלמיו ידיו תביאינה את<br> אשי יהוה את החלב על החזה יביאנו את החזה<br> להניף אתו תנופה לפני יהוה והקטיר הכהן את <br>החלב המזבחה והיה החזה לאהרן ולבניו ואת<br> שוק הימין תתנו תרומה לכהן מזבחי שלמיכם<br> המקריב את דם השלמים ואת החלב מבני אהרן<br> לו תהיה שוק הימין למנה כי את חזה התנופה<br> ואת  שוק התרומה לקחתי מאת בני ישראל<br> מזבחי שלמיהם ואתן אתם לאהרן הכהן ולבניו<br> לחק עולם מאת בני ישראל זאת משחת אהרן<br> ומשחת בניו מאשי יהוה ביום הקריב אתם לכהן<br> ליהוה אשר צוה יהוה לתת להם ביום משחו<br> אתם מאת בני ישראל חקת עולם לדרתם זאת<br> התורה לעלה למנחה ולחטאת ולאשם ולמלואים<br> ולזבח השלמים אשר צוה יהוה את משה בהר<br> סיני ביום צותו את בני ישראל להקריב את <br>קרבניהם ליהוה במדבר סיני {פ} {רביעי} וידבר יהוה אל משה לאמר קח את אהרן ואת <br>בניו אתו ואת הבגדים ואת שמן המשחה ואת  פר<br> החטאת ואת שני האילים ואת סל המצות ואת<br> כל העדה הקהל אל פתח אהל מועד ויעש משה<br> כאשר צוה יהוה אתו ותקהל העדה אל פתח אהל<br> מועד ויאמר משה אל העדה זה הדבר אשר צוה<br> יהוה לעשות ויקרב משה את אהרן ואת בניו<br> וירחץ אתם במים ויתן עליו את הכתנת ויחגר אתו<br> באבנט וילבש אתו את המעיל ויתן עליו את האפד<br> ויחגר אתו בחשב האפד ויאפד לו בו וישם עליו<br> את החשן ויתן אל החשן את האורים ואת התמים<br> וישם את המצנפת על ראשו וישם על המצנפת<br> אל מול פניו את ציץ הזהב נזר הקדש כאשר<br> צוה יהוה את משה ויקח משה את שמן המשחה<br> וימשח את המשכן ואת כל אשר בו ויקדש אתם<br> ויז ממנו על המזבח שבע פעמים וימשח את <br>המזבח ואת כל כליו ואת הכיר ואת כנו לקדשם<br> ויצק משמן המשחה על ראש אהרן וימשח אתו<br> לקדשו ויקרב משה את בני אהרן וילבשם<br> כתנת ויחגר אתם אבנט ויחבש להם מגבעות<br> כאשר צוה יהוה את משה {חמישי} ויגש את פר החטאת`;